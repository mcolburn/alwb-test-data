A_Resource_Whose_Name = me.m05.d21_gr_GR_cog

meDate.text = "Τῌ ΚΑʹ ΜΑΪΟΥ" // date, e.g. Τῌ ΙϚʹ ΤΟΥ ΑΥΤΟΥ ΜΗΝΟΣ or July 16
meCommemoration.text = "Μνήμη τῶν Ἁγίων Ἐνδόξων, Μεγάλων, Θεοστέπτων καὶ Ἰσαποστόλων Βασιλέων, Κωνσταντίνου καὶ Ἑλένης." // full title of day
meShortCommemoration1.text = ""
meInsert1 = "καὶ τῶν Ἁγίων ἐνδόξων, μεγάλων, θεοστέπτων καὶ Ἰσαποστόλων Βασιλέων, Κωνσταντίνου καὶ Ἑλένης, " // for use in petitions and dismissal
meInsert2 = "ὧν καὶ τὴν μνήμην ἐπιτελοῦμεν· " // for use in petitions and dismissal
meNote.text = ""
meLE.commemoration1 = "Τῶν Ἁγίων Ἐνδόξων, Μεγάλων, Θεοστέπτων καὶ Ἰσαποστόλων Βασιλέων, Κωνσταντίνου καὶ Ἑλένης."
meLE.commemoration2 = ""
meHO.number = ""
meHO.rank = ""
meHO.commemorations = ""
meHO.note1 = rubrical_gr_GR_cog.HolidayWineOil
meHO.note2 = ""

meVE.Stichera01.mode = misc_gr_GR_cog.Mode4
meVE.Stichera01.melody = he.a.m4_gr_GR_cog.EdokasSimeiosin.name
meVE.Stichera01.text = "Ὅπλον κραταιότατον, τῷ Βασιλεῖ ἡμῶν δέδωκας, τὸν Σταυρόν σου τὸν τίμιον, δι' οὗ ἐβασίλευσεν, ἐπὶ γῆς δικαίως, λάμψας εὐσεβείᾳ, καὶ βασιλείας οὐρανῶν, κατηξιώθη τῇ εὐσπλαγχνίᾳ σου, μεθ' οὗ σου τὴν φιλάνθρωπον, οἰκονομίαν δοξάζομεν, Ἰησοῦ παντοδύναμε, ὁ Σωτὴρ τῶν ψυχῶν ἡμῶν."

meVE.Stichera02.mode = misc_gr_GR_cog.Mode4
meVE.Stichera02.melody = he.a.m4_gr_GR_cog.EdokasSimeiosin.name
meVE.Stichera02.text = "Ἔδωκας φιλάνθρωπε, τῷ εὐσεβεῖ σου θεράποντι, Σολομῶντος τὴν φρόνησιν, Δαυῒδ τὴν πραότητα καὶ τῶν Ἀποστόλων τὴν ὀρθοδοξίαν, ὡς βασιλέων Βασιλεύς, κυριευόντων τε πάντων Κύριος· διό σου τὴν φιλάνθρωπον, οἰκονομίαν δοξάζομεν, Ἰησοῦ παντοδύναμε, ὁ Σωτὴρ τῶν ψυχῶν ἡμῶν."

meVE.Stichera03.mode = misc_gr_GR_cog.Mode4
meVE.Stichera03.melody = he.a.m4_gr_GR_cog.EdokasSimeiosin.name
meVE.Stichera03.text = "Πρῶτος καθυπέταξας, τὴν ἁλουργίδα ἀείμνηστε, Βασιλεῦ ἑκουσίως Χριστῷ, αὐτὸν ἐπιγνοὺς Θεόν, καὶ παμβασιλέα, πάντων εὐεργέτην, νικοποιὸν πάσης ἀρχῆς, καὶ ἐξουσίας τὸν ὑπερκείμενον, ἐντεῦθέν σοι φιλόχριστε, τὴν βασιλείαν κατεύθυνεν, Ἰησοῦς ὁ φιλάνθρωπος, καὶ Σωτὴρ τῶν ψυχῶν ἡμῶν."

meVE.SticGlory.poet = poets_gr_GR_cog.Vyzantiou
meVE.SticGlory.mode = misc_gr_GR_cog.Mode2
meVE.SticGlory.melody = ""
meVE.SticGlory.text = "Πλουσίων δωρεῶν τὰ κρείττονα, εἰληφῶς παρὰ Θεοῦ, Ἄναξ κράτιστε, Κωνσταντῖνε μέγιστε, καλῶς ἐν τούτοις διέπρεψας· καταυγασθεὶς γὰρ ἀκτῖσι τοῦ παναγίου Πνεύματος, ὑπὸ Σιλβέστρου ἱερέως, ὡς διὰ τοῦ βαπτίσματος, ἐν Βασιλεῦσιν ὤφθης ἀήττητος, τὴν οἰκουμένην ὡς προῖκα προικοδοτήσας τῷ Κτίστῃ σου, καὶ πόλιν βασιλεύουσαν θεοσεβῆ. Διὸ ἱκετεύων μὴ παύσῃ Χριστῷ τῷ Θεῷ, δωρηθῆναι ἅπασι, τοῖς τελοῦσι τὴν μνήμην σου, ὡς παῤῥησίαν ἔχων, ἁμαρτιῶν συγχώρησιν, καὶ τὸ μέγα ἔλεος."

meVE.SticTheotokion.mode = misc_gr_GR_cog.Mode2
meVE.SticTheotokion.melody = ""
meVE.SticTheotokion.text = oc.m2.d1_gr_GR_cog.ocVE.SticTheotokion.text

meVE.Lity1.mode = misc_gr_GR_cog.Mode1
meVE.Lity1.melody = ""
meVE.Lity1.text = "Χρεωστικῶς ἐκτελοῦμεν τὴν μνήμην σου, Κωνσταντῖνε ἰσαπόστολε, πάντων ἀνάκτων βάσις καὶ καύχημα· φωτισθεὶς γὰρ ἀκτῖσι τοῦ Πνεύματος, πᾶσαν ἐφαίδρυνας τήν Ἐκκλησίαν τοῦ Χριστοῦ, τὰ συστήματα τῶν πιστῶν πανταχόθεν συνάξας, ἐν τῇ λαμπρᾷ πόλει Νικαέων, ἔνθα τῶν ἀσεβῶν ἐσβέσθη τὸ φρύαγμα, καὶ αἱρετικῶν ἠσθένησαν γλῶσσαι, καὶ ἐμωράνθησαν, τῶν δὲ ὀρθοδόξων ὑψώθη τὸ στῖφος, φανερωθείσης τῆς πίστεως. Ὅθεν ὑπ' αὐτῶν ἐδοξάσθης Ὀρθοδοξότατος, καὶ πάντων βασιλέων ἐκηρύχθης πατήρ, ὡς πρῶτος τὴν ἁλουργίδα παρὰ Θεοῦ κομισάμενος. Διὸ αἰτοῦμέν σε, οἱ τελοῦντες τὴν μνήμην σου πιστῶς, αἴτησαι ἱλασμὸν ἁμαρτιῶν ταῖς ψυχαῖς ἡμῶν."

meVE.Lity2.mode = misc_gr_GR_cog.Mode1
meVE.Lity2.melody = ""
meVE.Lity2.text = "Οὐκ ἐξ ἀνθρώπων τὴν κλῆσιν ἔλαβες, ἀλλ' ὡς ὁ θεσπέσιος Παῦλος, ἔσχες μᾶλλον ἔνδοξε ταύτην ἐξ ὕψους, Κωνσταντῖνε Ἰσαπόστολε, παρὰ Χριστοῦ τοῦ Θεοῦ· τὸ γάρ σημεῖον τοῦ Σταυροῦ, ἐν οὐρανῷ θεασάμενος, καὶ δι' αὐτοῦ ἀγρευθείς, ὡς κάλλιστον θήραμα, ἐν τούτῳ καὶ νικητής, κατὰ ὁρωμένων καὶ ἀοράτων ἐχθρῶν, ἀπεφάνθης ἀήττητος. Ὅθεν δυσωποῦμέν σε, ὡς πρεσβευτὴν θερμότατον, οἱ γηγενεῖς ἐπαξίως τὴν μνήμην σου σέβοντες, ἐν παῤῥησίᾳ αἰτήσασθαι ἡμῖν, φωτισμὸν ἱλασμὸν καὶ τὸ μέγα ἔλεος."

meVE.Lity3.poet = poets_gr_GR_cog.Vyzantos
meVE.Lity3.mode = misc_gr_GR_cog.Mode2
meVE.Lity3.melody = ""
meVE.Lity3.text = "Τοῦ εὐσεβοῦς Κωνσταντίνου ἡ μνήμη, ὡς μύρον ἐκκενούμενον σήμερον ἀνέτειλε· Χριστὸν γὰρ ποθήσας, εἰδώλων κατεφρόνησε, ναὸν ἐγείρας ἐπὶ γῆς, τῷ σταυρωθέντι δι' ἡμᾶς, ἐν οὐρανοῖς δὲ ἀπέλαβε, τὸν τῆς ἐλπίδος στέφανον."

meVE.Lity4.mode = misc_gr_GR_cog.Mode3
meVE.Lity4.melody = ""
meVE.Lity4.text = "Νεανικὴν ἄγων τὴν ἡλικίαν, ὥσπερ ὁ θεσπέσιος Παῦλος, ἐκ τῶν ὑψίστων ἐδέξω τὸ θεῖον χάρισμα, καὶ τοῦ δεινοῦ πολεμήτορος τὰ θράση, τῇ πανοπλίᾳ τοῦ Σταυροῦ κατέβαλες, ἀνάκτων τὸ καύχημα, Κωνσταντῖνε ἰσαπόστολε, ὑπὲρ ἡμῶν πρὸς Κύριον ἱκέτευε, τοῦ σωθῆναι τὰς ψυχὰς ἡμῶν."

meVE.Lity5.mode = misc_gr_GR_cog.Mode4
meVE.Lity5.melody = ""
meVE.Lity5.text = "Αἶνος τῷ Θεῷ, ἐκ χοϊκῶν χειλέων προσᾴδεται, ἐπὶ τῇ θείᾳ μνήμῃ σου, Κωνσταντῖνε πανεύφημε. Σὺ γὰρ ὤφθης ἀκραιφνὴς στρατιώτης τοῦ λόγου τῆς πίστεως, φαυλίσας ἐν τῷ σκάμματι, τῶν εἰδώλων τὰς μορφάς, καὶ νῦν προσηρείσθης τῷ φέγγει τῆς Τριάδος, καταπυρσεύων ἡμῶν, τὰς διανοίας ταῖς πρεσβείαις σου."

meVE.LityGlory.mode = misc_gr_GR_cog.Mode5
meVE.LityGlory.melody = ""
meVE.LityGlory.text = "Ἡ Ἐκκλησία σήμερον στολισαμένη, τῷ κράττει σου Ἄναξ, μυστικῶς εὐφραίνεται, καὶ τὴν σὴν παγγέραστον μνήμην, κατ' ἀξίαν εὐφήμως γεραίρει κραυγάζουσα· Χαίροις, ὁ τὸν Παῦλον ζηλώσας, καὶ τὸν Σταυρὸν τοῦ Χριστοῦ ἀράμενος, καὶ τὰς παγίδας συντρίψας τοῦ ἀντιπάλου· Χαίροις, ἀνάκτων πανάριστε, καὶ Ἀποστόλων Ἰσότιμε· Χαίροις πιστῶν τὸ στήριγμα, καὶ Βασιλέων τὸ προπύργιον, Κωνσταντῖνε μακάριε, ὑπὲρ ἡμῶν πρὸς Κύριον, μὴ διαλίπῃς πρεσβεύων, ὡς παῤῥησίαν ἔχων, Βασιλέων ἐγκαλλώπισμα."

meVE.LityBoth.mode = misc_gr_GR_cog.Mode5
meVE.LityBoth.melody = ""
meVE.LityBoth.text = oc.m5.d3_gr_GR_cog.ocVE.AposTheotokion.text

meVE.Aposticha1.mode = misc_gr_GR_cog.Mode2
meVE.Aposticha1.melody = he.a.m2_gr_GR_cog.OteEkTouXylou.name
meVE.Aposticha1.text = "Πρῶτος, Βασιλεὺς Χριστιανῶν, παρὰ τοῦ Θεοῦ, Κωνσταντῖνε, τὸ σκῆπτρον ἔλαβες· σοὶ γὰρ πεφανέρωται ἐν γῇ κρυπτόμενον, τὸ σωτήριον σύμβολον, δι' οὗ καὶ τὰ ἔθνη, πάντα καθυπέταξας τοῖς τῶν Ῥωμαίων ποσίν, ὅπλον ἀπροσμάχητον ἔχων, τὸν ζωοποιὸν Σταυρὸν μάκαρ, δι' οὗ καὶ προσήχθης τῷ Θεῷ ἡμῶν."

meVE.Aposticha2.mode = misc_gr_GR_cog.Mode2
meVE.Aposticha2.melody = he.a.m2_gr_GR_cog.OteEkTouXylou.name
meVE.Aposticha2.text = "Ὄντως, μακαρία ἡ γαστήρ, καὶ ἡγιασμένη κοιλία, ἡ σὲ βαστάσασα, Μέδων κοσμοπόθητε, Χριστιανῶν ἡ χαρά, Κωνσταντῖνε θεόστεπτε, Ἀνάκτων ἡ δόξα, πλοῦτος καὶ ὑπέρμαχος τῶν ὀρφανῶν καὶ χηρῶν, σκέπη ταπεινῶν καὶ ἀπόρων, θλίψεων ἀνόρθωσις ὄντως, καὶ τῶν αἰχμαλώτων ἡ ἀνάῤῥυσις."

meVE.Aposticha3.mode = misc_gr_GR_cog.Mode2
meVE.Aposticha3.melody = he.a.m2_gr_GR_cog.OteEkTouXylou.name
meVE.Aposticha3.text = "Πόθῳ, καὶ ἀγάπῃ τοῦ Χριστοῦ, κατεπειγομένη ἡ Μήτηρ, τοῦ γλυκυτάτου βλαστοῦ, σπεύδουσα ἀφίκετο ἐν τῇ ἁγίᾳ Σιών, εἰς τὸν τόπον τὸν ἅγιον, ἐν ᾧ ἐσταυρώθῃ, θέλων ὁ Σωτὴρ ἡμῶν, διὰ τὸ σῶσαι ἡμᾶς, ἔνθα, τὸν Σταυρὸν ἀραμένη, χαίρουσα ἐκραύγαζε· Δόξα, τῷ δωρησαμένῳ μοι ὃν ἤλπιζον."

meVE.AposGlory.mode = misc_gr_GR_cog.Mode8
meVE.AposGlory.melody = ""
meVE.AposGlory.text = "Σέλας φαεινότατον, κομήτης ἑσπερώτατος, ἐξ ἀπιστίας εἰς πίστιν Θεότητος μετοχετευθείς, ἤχθης ἁγιάσαι λαὸν καὶ πόλιν, καὶ τύπον Σταυροῦ ἐν οὐρανῷ κατοπτεύσας, ἤκουσας ἐκεῖθεν. Ἐν τούτῳ νίκα τοὺς ἐχθρούς σου. Ὅθεν δεξάμενος τὴν γνῶσιν τοῦ Πνεύματος, Ἱερεύς τε χρισθεὶς καὶ Βασιλεύς, ἐλαίῳ ἐστήριξας τὴν Ἐκκλησίαν τοῦ Θεοῦ, ὀρθοδόξων Βασιλέων πατήρ, οὗ καὶ ἡ λάρναξ ἰάσεις βρύει. Κωνσταντῖνε Ἰσαπόστολε, πρέσβευε ὑπὲρ τῶν ψυχῶν ἡμῶν."

meVE.AposTheotokion.mode = misc_gr_GR_cog.Mode8
meVE.AposTheotokion.melody = ""
meVE.AposTheotokion.text = oc.m8.d1_gr_GR_cog.ocVE.AposTheotokion.text

meVE.Apolytikion1.mode = misc_gr_GR_cog.Mode8
meVE.Apolytikion1.melody = ""
meVE.Apolytikion1.text = "Τοῦ Σταυροῦ σου τὸν τύπον ἐν οὐρανῷ θεασάμενος, καὶ ὡς ὁ Παῦλος τὴν κλῆσιν οὐκ ἐξ ἀνθρώπων δεξάμενος, ὁ ἐν βασιλεῦσιν, Ἀπόστολός σου Κύριε, Βασιλεύουσαν πόλιν τῇ χειρί σου παρέθετο ἣν περίσῳζε διὰ παντὸς ἐν εἰρήνῃ, πρεσβείαις τῆς Θεοτόκου, μόνε Φιλάνθρωπε."

meMA.Kathisma11.mode = misc_gr_GR_cog.Mode3
meMA.Kathisma11.melody = he.a.m3_gr_GR_cog.TheiasPisteos.name
meMA.Kathisma11.text = "Νέος γέγονας, Δαυῒδ τοῖς τρόποις, γέρας ἄνωθεν, εἰσδεδεγμένος, τῆς βασιλείας τῇ κορυφῇ σου τὸ ἔλαιον· σὲ γὰρ τῷ Πνεύματι ἔχρισεν ἔνδοξε. Ὁ ὑπερούσιος Λόγος καὶ Κύριος· ὅθεν ἔλαβες, καὶ σκῆπτρον Σοφὲ βασίλειον, αἰτούμενος ἡμῖν τὸ μέγα ἔλεος."

meMA.Kathisma1T.mode = misc_gr_GR_cog.Mode3
meMA.Kathisma1T.melody = he.a.m3_gr_GR_cog.TheiasPisteos.name
meMA.Kathisma1T.text = "Θείας γέγονας σκηνὴ τοῦ Λόγου, μόνη πάναγνε Παρθενομῆτορ, τῇ καθαρότητι Ἀγγέλους ὑπεράρασα· τὸν ὑπὲρ πάντας ἐμὲ γοῦν γενόμενον, ἐῤῥυπωμένον σαρκὸς πλημμελήμασιν, ἀποκάθαρον, πρεσβειῶν σου ἐνθέοις νάμασι, παρέχουσα σεμνὴ τὸ μέγα ἔλεος."

meMA.Kathisma21.mode = misc_gr_GR_cog.Mode6
meMA.Kathisma21.melody = "Σήμερον τὸ προφητικόν."
meMA.Kathisma21.text = "Ἑλκόμενος ἐπὶ σταυροῦ, ὁ Ποιητὴς τοῦ ἡλίου καὶ κτίσεως, σὲ ὡς ἀστέρα φαεινόν, ἐξ οὐρανοῦ δι' ἀστέρων ἐφειλκύσατο, ᾧ καὶ κράτος πρῶτος τὸ βασίλειον ἐπέθηκε· διὸ σε ἀνευφημοῦμεν, Κωνσταντῖνε Βασιλεῦ εὐσεβέστατε, σὺν Ἑλένῃ μητρὶ τῇ θεόφρονι."

//use the following three keys for the options in the back
meMA.Kathisma22.mode = misc_gr_GR_cog.Mode6
meMA.Kathisma22.melody = he.a.m6_gr_GR_cog.ElpisTouKosmouAgathi.name
meMA.Kathisma22.text = "Ἐλπὶς καὶ σκέπη καὶ λιμήν, τῶν εἰς σὲ προστρεχόντων, Θεοκυῆτορ ἀγαθή, προστασία τοῦ κόσμου, ἱκέτευε σὺν Ἀσωμάτοις ἐκτενῶς, ὃω ἔτεκες φιλανθρωπότατον Θεόν, ῥυσθῆναι τὰς ψυχὰς ἡμῶν, ἐκ πάσης ἀπειλῆς, μόνη εὐλογημένη."

meMA.Kathisma23.mode = misc_gr_GR_cog.Mode1
meMA.Kathisma23.melody = he.a.m1_gr_GR_cog.TonTafonSouSotir.name
meMA.Kathisma23.text = "Ζηλώσας Ἠλιού, ἐυσεβείας τὸν τρόπον, ἀνάκτων εὐσεβῶν, Κωνσταντῖνε τὸ κῦδος, Πατέρων συνήθροισας, θεοφόρων ὁμήγυριν, οἷς ἐστήριξας, τῶν Ὀρθοδόξων τὰ στίφη, ὁμοούσιον, Πατρὶ τὸν Λόγον δοξάζειν, καὶ Πνεύματι σύνθρονον."

meMA.Kathisma2T.mode = misc_gr_GR_cog.Mode1
meMA.Kathisma2T.melody = he.a.m1_gr_GR_cog.TonTafonSouSotir.name
meMA.Kathisma2T.text = "Ὁδήγησον ἡμᾶς, ἐν ὁδῷ μετανοίας, ἐκκλίνοντας ἀεί, πρὸς κακῶν ἀνοδίας, καὶ τὸν ὑπεράγαθον, παροργίζοντας Κύριον, ἀπειρόγαμε, εὐλογημένη Μαρία, καταφύγιον, ἀπεγνωσμένων ἀνθρώπων, Θεοῦ ἐνδιαίτημα."

meMA.Kathisma31.mode = misc_gr_GR_cog.Mode4
meMA.Kathisma31.melody = he.a.m4_gr_GR_cog.TachyProkatalave.name
meMA.Kathisma31.text = "Ἡ εὔσημος μνήμη σου, ἐπιφανεῖσα ἡμῖν, αὐγάζει τὰ πέρατα, θεογνωσίας φωτί, Κωνσταντῖνε θεόπνευστε· σὺ γὰρ ἐν Βασιλεῦσιν εὐσεβὴς ἀνεδείχθης, νόμους ἐπουρανίου, Βασιλέως τηρήσας· διὸ ταῖς ἱκεσίαις ταῖς σαῖς, ῥῦσαι ἡμᾶς πειρασμῶν."

meMA.Kathisma3T.mode = misc_gr_GR_cog.Mode4
meMA.Kathisma3T.melody = misc_gr_GR_cog.Automelon
meMA.Kathisma3T.text = he.a.m4_gr_GR_cog.TachyProkatalave.text

meMA.MM.Prokeimenon.text = properties_gr_GR_cog.media.key
meMA.PostGospelGlory.melody = ""
meMA.PostGospelGlory.text = "Ταῖς τῶν Θεοστέπτων πρεσβείαις, ἐλεῆμον, ἐξάλειψον τὰ πλήθη τῶν ἐμῶν ἐγκλημάτων."

meMA.PostGospelBoth.mode = misc_gr_GR_cog.Mode2
meMA.PostGospelBoth.melody = ""
meMA.PostGospelBoth.text = ho.s03_gr_GR_cog.hoMA.PostGospelTheotokos.text

meMA.PostGospelIdiomelon.mode = misc_gr_GR_cog.Mode2
meMA.PostGospelIdiomelon.melody = ""
meMA.PostGospelIdiomelon.text = meVE.Lity3.text

meMA.Ode1C11.ode = misc_gr_GR_cog.Ode1
meMA.Ode1C11.mode = misc_gr_GR_cog.Mode8
meMA.Ode1C11.melody = he.h.m8_gr_GR_cog.YgranDiodefsas.name
meMA.Ode1C11.text = "Μόνε ἐπουράνιε Βασιλεῦ, τῆς βασιλευούσης, ἁμαρτίας νῦν ἐπ' ἐμοί, τῶν σῶν θεραπόντων ἱκεσίαις, τὴν ταπεινήν μου ψυχὴν ἐλευθέρωσον."

meMA.Ode1C12.ode = misc_gr_GR_cog.Ode1
meMA.Ode1C12.mode = misc_gr_GR_cog.Mode8
meMA.Ode1C12.melody = he.h.m8_gr_GR_cog.YgranDiodefsas.name
meMA.Ode1C12.text = "Τῆς ἄνω γενόμενος ἐραστής, μάκαρ Κωνσταντῖνε, βασιλείας τῷ Βασιλεῖ, πάντων καὶ Δεσπότῃ διανοίᾳ, καθαρωτάτῃ πιστεύσας ἐλάτρευσας."

meMA.Ode1C13.ode = misc_gr_GR_cog.Ode1
meMA.Ode1C13.mode = misc_gr_GR_cog.Mode8
meMA.Ode1C13.melody = he.h.m8_gr_GR_cog.YgranDiodefsas.name
meMA.Ode1C13.text = "Φωτὶ ἐλλαμφθεῖσα θεαρχικῷ, σκότος ἀγνωσίας καταλέλοιπας ἀληθῶς, θεόφρον Ἑλένη καὶ γνησίως, τῷ Βασιλεῖ τῶν αἰώνων ἐδούλευσας."

meMA.Ode1C1T.ode = misc_gr_GR_cog.Ode1
meMA.Ode1C1T.mode = misc_gr_GR_cog.Mode8
meMA.Ode1C1T.melody = he.h.m8_gr_GR_cog.YgranDiodefsas.name
meMA.Ode1C1T.text = "Ἡ πύλη τῆς θείας ἀνατολῆς, ἄνοιξόν μοι πύλας, μετανοίας καὶ ἐκ πυλῶν, τῆς θανατηφόρου ἁμαρτίας, τῇ μεσιτείᾳ σου ῥῦσαί με Δέσποινα."

meMA.Ode3C11.ode = misc_gr_GR_cog.Ode3
meMA.Ode3C11.mode = misc_gr_GR_cog.Mode8
meMA.Ode3C11.melody = he.h.m8_gr_GR_cog.OuraniasApsidos.name
meMA.Ode3C11.text = "Ἀμοιβῶν οὐρανίων, ἐπιτυχεῖν ἔσπευσας· ὅθεν τῷ καλοῦντι θεόφρον ἐπηκολούθησας, καὶ σκότος ἔλιπες, πατροπαράδοτον πλάνην, καὶ φωστὴρ ἐν Πνεύματι θείῳ γεγένησαι."

meMA.Ode3C12.ode = misc_gr_GR_cog.Ode3
meMA.Ode3C12.mode = misc_gr_GR_cog.Mode8
meMA.Ode3C12.melody = he.h.m8_gr_GR_cog.OuraniasApsidos.name
meMA.Ode3C12.text = "Τῷ Χριστῷ κολληθεῖσα, καὶ ἐπ' αὐτῷ Πάνσεμνε, ἅπασαν θεμένη ἐλπίδα τοὺς ἱεροὺς αὐτοῦ, τόπους κατέλαβες, ἐν οἷς τὰ ἄχραντα Πάθη, σαρκωθεὶς ὑπέμεινεν, ὁ ὑπεράγαθος."

meMA.Ode3C13.ode = misc_gr_GR_cog.Ode3
meMA.Ode3C13.mode = misc_gr_GR_cog.Mode8
meMA.Ode3C13.melody = he.h.m8_gr_GR_cog.OuraniasApsidos.name
meMA.Ode3C13.text = "Τὸ σωτήριον ὅπλον, τὸ ἀῤῥαγὲς τρόπαιον, τῶν Χριστιανῶν τὴν ἐλπίδα, Σταυρὸν τὸν τίμιον, φθόνῳ κρυπτόμενον, σὺ ἐφανέρωσας θείῳ φλεγομένη ἔρωτι θεομακάριστε."

meMA.Ode3C1T.ode = misc_gr_GR_cog.Ode3
meMA.Ode3C1T.mode = misc_gr_GR_cog.Mode8
meMA.Ode3C1T.melody = he.h.m8_gr_GR_cog.OuraniasApsidos.name
meMA.Ode3C1T.text = "Ἱερᾶς πολιτείας, ἀποπεσὼν Ἄχραντε, παρασυνεβλήθην τοῖς κτήνεσι, καὶ κατάκριτος, ὅλος γεγένημαι, ἡ τὸν Κριτὴν τετοκυῖα, πάσης κατακρίσεως ῥῦσαι καὶ σῶσόν με."

meMA.Ode3Kathisma1.mode = misc_gr_GR_cog.Mode8
meMA.Ode3Kathisma1.melody = he.a.m8_gr_GR_cog.TinSofianKaiLogon.name
meMA.Ode3Kathisma1.text = "Τὰς αἰσθήσεις ἐκτείνας πρὸς οὐρανόν, καὶ τῶν ἄστρων μανθάνων τὴν καλλονήν, ἐκ τούτων μεμύησαι, τῶν ἁπάντων τὸν Κύριον, τοῦ Σταυροῦ δὲ τὸ ὅπλον, ἐν μέσῳ ἀνέλαμψε, διαγράφον ἐν τούτῳ, νικᾶν καὶ κρατύνεσθαι· ὅθεν τῆς ψυχῆς σου, ἐπανοίξας τὸ ὄμμα, τὸ γράμμα ἀνέγνωκας, καὶ τὸν τρόπον μεμάθηκας, Κωνσταντῖνε πανσέβαστε. Πρέσβευε Χριστῷ τῷ Θεῷ, τῶν πταισμάτων ἄφεσιν δωρήσασθαι, τοῖς ἑορτάζουσι πόθῳ, τὴν ἁγίαν μνήμην σου."

meMA.Ode3KathismaT.mode = misc_gr_GR_cog.Mode8
meMA.Ode3KathismaT.melody = ""
meMA.Ode3KathismaT.text = me.m05.d19_gr_GR_cog.meMA.Ode3KathismaT.text

meMA.Ode4C11.ode = misc_gr_GR_cog.Ode4
meMA.Ode4C11.mode = misc_gr_GR_cog.Mode8
meMA.Ode4C11.melody = he.h.m8_gr_GR_cog.EisakikoaKyrie.name
meMA.Ode4C11.text = "Οὐρανόθεν ὡς Παῦλόν σε, πάλαι σαγηνεύει Χριστὸς ὁ Κύριος, Κωνσταντῖνε ἐκδιδάσκων σε, βασιλέα τοῦτον μόνον σέβεσθαι."

meMA.Ode4C12.ode = misc_gr_GR_cog.Ode4
meMA.Ode4C12.mode = misc_gr_GR_cog.Mode8
meMA.Ode4C12.melody = he.h.m8_gr_GR_cog.EisakikoaKyrie.name
meMA.Ode4C12.text = "Ὑπερλάμπρῳ σημείῳ σε, Μάκαρ δι' ἀστέρων Χριστὸς ὁ ἥλιος, καταυγάζει καὶ φωστῆρά σε, τῶν ἐσκοτισμένων ἀναδείκνυσι."

meMA.Ode4C13.ode = misc_gr_GR_cog.Ode4
meMA.Ode4C13.mode = misc_gr_GR_cog.Mode8
meMA.Ode4C13.melody = he.h.m8_gr_GR_cog.EisakikoaKyrie.name
meMA.Ode4C13.text = "Καὶ τοῖς τρόποις φιλόθεος, καὶ ταῖς θείαις πράξεσιν ἀξιάγαστος, Μακαρία ἐχρημάτισας· διὰ τοῦτο πίστει σε δοξάζομεν."

meMA.Ode4C14.ode = misc_gr_GR_cog.Ode4
meMA.Ode4C14.mode = misc_gr_GR_cog.Mode8
meMA.Ode4C14.melody = he.h.m8_gr_GR_cog.EisakikoaKyrie.name
meMA.Ode4C14.text = "Φανεροῖς τὸ κρυπτόμενον, χρόνοις ἐπὶ πλείστοις νῦν θεῖον τρόπαιον, τοῦ Σταυροῦ, δι' οὗ σεσώσμεθα, καὶ δαιμόνων πλάνης ἐλυτρώθημεν."

meMA.Ode4C1T.ode = misc_gr_GR_cog.Ode4
meMA.Ode4C1T.mode = misc_gr_GR_cog.Mode8
meMA.Ode4C1T.melody = he.h.m8_gr_GR_cog.EisakikoaKyrie.name
meMA.Ode4C1T.text = "Τὴν ψυχήν μου καταύγασον, τὴν ἐσκοτισμένην τοῖς πλημμελήμασιν, ἡ τὸν Ἥλιον κυήσασα, τῆς δικαιοσύνης Ἀειπάρθενε."

meMA.Ode5C11.ode = misc_gr_GR_cog.Ode5
meMA.Ode5C11.mode = misc_gr_GR_cog.Mode8
meMA.Ode5C11.melody = he.h.m8_gr_GR_cog.OrthrizontesVoomenSoi.name
meMA.Ode5C11.text = "Ὀρθρίσας πρὸς τὸν ἄδυτον Ἥλιον, καὶ Δεσπότην, Βασιλεῦ θεόσοφε, φωτὸς ἀνάπλεως γέγονας."

meMA.Ode5C12.ode = misc_gr_GR_cog.Ode5
meMA.Ode5C12.mode = misc_gr_GR_cog.Mode8
meMA.Ode5C12.melody = he.h.m8_gr_GR_cog.OrthrizontesVoomenSoi.name
meMA.Ode5C12.text = "Ἀγάπην καὶ τελείαν συμπάθειαν, ὡς πορφύραν, φοροῦσα κατῴκησας, νῦν εἰς τὰ ἄνω βασίλεια."

meMA.Ode5C13.ode = misc_gr_GR_cog.Ode5
meMA.Ode5C13.mode = misc_gr_GR_cog.Mode8
meMA.Ode5C13.melody = he.h.m8_gr_GR_cog.OrthrizontesVoomenSoi.name
meMA.Ode5C13.text = "Συνήφθης Ἀσωμάτων Ἑλένη χοροστασίαις, Θεὸν θεραπεύσασα, ταῖς ἐναρέτοις σου πράξεσι."

meMA.Ode5C1T.ode = misc_gr_GR_cog.Ode5
meMA.Ode5C1T.mode = misc_gr_GR_cog.Mode8
meMA.Ode5C1T.melody = he.h.m8_gr_GR_cog.OrthrizontesVoomenSoi.name
meMA.Ode5C1T.text = "Παρθένε τὴν ψυχήν μου καθάρισον μολυνθεῖσαν, ἡδοναῖς τοῦ σώματος, τῇ ἐπηρείᾳ τοῦ ὄφεως."

meMA.Ode6C11.ode = misc_gr_GR_cog.Ode6
meMA.Ode6C11.mode = misc_gr_GR_cog.Mode8
meMA.Ode6C11.melody = he.h.m8_gr_GR_cog.TinDeisinEkcheo.name
meMA.Ode6C11.text = "Συνήθροισας θεοφόρων Πατέρων, τὸν μακάριον χορὸν παραδόξως, καὶ δι' αὐτῶν, Κωνσταντῖνε τὰς πάντων, κυμαινομένας καρδίας ἐστήριξας, ὁμότιμον δοξολογεῖν, τῷ τεκόντι τὸν Λόγον καὶ σύνθρονον."

meMA.Ode6C12.ode = misc_gr_GR_cog.Ode6
meMA.Ode6C12.mode = misc_gr_GR_cog.Mode8
meMA.Ode6C12.melody = he.h.m8_gr_GR_cog.TinDeisinEkcheo.name
meMA.Ode6C12.text = "Πιστεύσασα ἐπὶ Κύριον ζῶντα, τὸν τὸ εἶναι παρεχόμενον πᾶσι, τῶν βδελυκτῶν, καὶ ματαίων εἰδώλων νεκροποιὰ ἀπεβάλου θρησκεύματα καὶ εἴληφας περιχαρῶς, βασιλείαν Ἑλένη οὐράνιον."

meMA.Ode6C13.ode = misc_gr_GR_cog.Ode6
meMA.Ode6C13.mode = misc_gr_GR_cog.Mode8
meMA.Ode6C13.melody = he.h.m8_gr_GR_cog.TinDeisinEkcheo.name
meMA.Ode6C13.text = "Παλάμῃ σου κυβερνώμενοι Λόγε, ἀγνωσίας τὸ βαθύτατον σκότος, καὶ τῆς δεινῆς ἀθεΐας τὸν σάλον, οἱ διά σου βασιλεύοντες ἔλιπον, καὶ ἤχθησαν πρὸς γαληνούς, εὐσεβείας λιμένας γηθόμενοι."

meMA.Ode6C1T.ode = misc_gr_GR_cog.Ode6
meMA.Ode6C1T.mode = misc_gr_GR_cog.Mode8
meMA.Ode6C1T.melody = he.h.m8_gr_GR_cog.TinDeisinEkcheo.name
meMA.Ode6C1T.text = "Ἰάτρευσον ἀνιάτως νοσοῦσαν, καὶ τῷ δήγματι δεινῶς πληγωθεῖσαν, τοῦ πονηροῦ, τὴν καρδίαν μου Κόρη, καὶ τῆς ἐν σοὶ θεραπείας ἀξίωσον, καὶ σῶσὸν με τὸν ἐπὶ σοί, πεποιθότα πρεσβείαις σου ἄχραντε."

meMA.Kontakion1.mode = misc_gr_GR_cog.Mode3
meMA.Kontakion1.melody = he.a.m3_gr_GR_cog.IParthenosSimeron.name
meMA.Kontakion1.text = "Κωνσταντῖνος σήμερον, σὺν τῇ μητρὶ τῇ Ἑλένη, τὸν Σταυρὸν ἐμφαίνουσι, τὸ πανσεβάσμιον ξύλον, πάντων μὲν τῶν Ἰουδαίων αἰσχύνην ὄντα, ὅπλον δὲ πιστῶν, Ἀνάκτων κατ' ἐναντίων· δι' ἡμᾶς γὰρ ἀνεδείχθη, σημεῖον μέγα, καὶ ἐν πολέμοις φρικτόν."

meMA.Oikos1.text = "Κωνσταντῖνον πιστοὶ σὺν τῇ μητρὶ τιμήσωμεν· τοῦ Προφήτου γὰρ αὐτοὶ λόγους ἀκροασάμενοι, ἐν κέδρῳ καὶ πεύκῃ καὶ κυπαρίσσῳ, τὸν τρισύνθετον Σταυρὸν κατενόησαν, δι' οὗ τὸ σωτήριον πάθος ἐξηκολούθησε, καὶ πάντας παρέστησαν τοὺς Ἰουδαίους παρασκευάζεσθαι, δεῖξαι τοῖς λαοῖς μέγα δικαίωμα, τὸ κεκρυμμένον διὰ τὸν φθόνον, καὶ βασκανίαν τὴν αὐτῶν, καὶ τοῦτο εὑρόντες ἀνέδειξαν αὐτοί. Διὰ τοῦτο τοῖς πᾶσι νικηφόροι ἀνεδείχθησαν, ὅπλον φέροντες ἀπροσμάχητον, σημεῖον μέγα, καὶ ἐν πολέμοις φρικτόν."

meMA.Synaxarion.text = ""

meMA.Ode7C11.ode = misc_gr_GR_cog.Ode7
meMA.Ode7C11.mode = misc_gr_GR_cog.Mode8
meMA.Ode7C11.melody = he.h.m8_gr_GR_cog.PaidesEvraion.name
meMA.Ode7C11.text = "Σοῦ τὰ προστάγματα φυλάττων, ὑπεκλίθη σοῦ τῷ νόμῳ Κωνσταντῖνος· ἀνομούντων διό, καθεῖλε παρατάξεις, ἀναβοῶν σοι Κύριε· ὁ Θεὸς εὐλογητὸς εἶ."

meMA.Ode7C12.ode = misc_gr_GR_cog.Ode7
meMA.Ode7C12.mode = misc_gr_GR_cog.Mode8
meMA.Ode7C12.melody = he.h.m8_gr_GR_cog.PaidesEvraion.name
meMA.Ode7C12.text = "Ξύλον τὸ πάντας ἀνελκύσαν, Ἀξιάγαστε ἐκ λάκκου ἀπωλείας, συγχωσθὲν φθονερῶς, ἡμῖν ἀνακαλύπτεις, καταχωννύον δαίμονας, ὀλεθρίους εἰς αἰῶνας."

meMA.Ode7C13.ode = misc_gr_GR_cog.Ode7
meMA.Ode7C13.mode = misc_gr_GR_cog.Mode8
meMA.Ode7C13.melody = he.h.m8_gr_GR_cog.PaidesEvraion.name
meMA.Ode7C13.text = "Πράξεσι θείαις ἐδομήσω, τὴν καρδίαν σου ναὸν Θεοῦ Ἑλένη, καὶ ναοὺς ἱερούς, αὐτῷ ἀνῳκοδόμεις, ἔνθα σαρκὶ τὰ ἄχραντα, δι' ἡμᾶς ὑπέστη Πάθη."

meMA.Ode7C1T.ode = misc_gr_GR_cog.Ode7
meMA.Ode7C1T.mode = misc_gr_GR_cog.Mode8
meMA.Ode7C1T.melody = he.h.m8_gr_GR_cog.PaidesEvraion.name
meMA.Ode7C1T.text = "Γνώμῃ οἰκείᾳ ἁμαρτάνων, καὶ δουλούμενος ἀτόποις συνηθείαις, τῇ συνήθει σου νῦν, προστρέχω συμπαθείᾳ, ἀπεγνωσμένον σῶσόν με, Παναγία Θεοτόκε."

meMA.Ode8C11.ode = misc_gr_GR_cog.Ode8
meMA.Ode8C11.mode = misc_gr_GR_cog.Mode8
meMA.Ode8C11.melody = he.h.m8_gr_GR_cog.EptaplasiosKaminon.name
meMA.Ode8C11.text = "Ὡς πορφυρίδα Ἔνδοξε, στολισθεὶς τὴν εὐμένειαν, καὶ ὥσπερ χλαμύδα τὴν καλὴν συμπάθειαν, στεφάνῳ κεκόσμησαι, τῶν ἀρετῶν τελείῳ νοΐ, καὶ μετατεθεὶς ἀπὸ τῆς γῆς εἰς τὰ ἄνω, βασίλεια κραυγάζεις· Ἱερεῖς εὐλογεῖτε, λαὸς ὑπερυψοῦτε, Χριστὸν εἰς τοὺς αἰῶνας."

meMA.Ode8C12.ode = misc_gr_GR_cog.Ode8
meMA.Ode8C12.mode = misc_gr_GR_cog.Mode8
meMA.Ode8C12.melody = he.h.m8_gr_GR_cog.EptaplasiosKaminon.name
meMA.Ode8C12.text = "Εὐφραινομένην βλέποντες, σὺν υἱῷ σε θεόφρονι, ἔνδοξε Ἑλένη, εἰς Θεοῦ βασίλεια, Χριστὸν μεγαλύνομεν, τὸν τὴν ὑμῶν σεπτὴν ἑορτήν, δείξαντα ἡμῖν, ὑπὲρ ἀκτῖνας ἡλίου ἡμᾶς φωταγωγοῦσαν, τοὺς πιστῶς μελῳδοῦντας· Λαὸς ὑπερυψοῦτε, Χριστὸν εἰς τοὺς αἰῶνας."

meMA.Ode8C13.ode = misc_gr_GR_cog.Ode8
meMA.Ode8C13.mode = misc_gr_GR_cog.Mode8
meMA.Ode8C13.melody = he.h.m8_gr_GR_cog.EptaplasiosKaminon.name
meMA.Ode8C13.text = "Ὡς θαυμαστὸς ὁ πόθος σου! καὶ ὁ τρόπος σου ἔνθεος, ἔνδοξε Ἑλένη, γυναικῶν τὸ καύχημα· τοὺς τόπους γὰρ φθάσασα, τοὺς τὰ σεπτὰ παθήματα, ὑποδεξάμενους τοῦ Δεσπότου τῶν ὅλων, ναοῖς περικαλέσι, κατεκόσμεις βοῶσα· Λαὸς ὑπερυψοῦτε, Χριστὸν εἰς τοὺς αἰῶνας."

meMA.Ode8C1T.ode = misc_gr_GR_cog.Ode8
meMA.Ode8C1T.mode = misc_gr_GR_cog.Mode8
meMA.Ode8C1T.melody = he.h.m8_gr_GR_cog.EptaplasiosKaminon.name
meMA.Ode8C1T.text = "Τὰ τῆς ψυχῆς μου ὄμματα, ταῖς πολλαῖς παραβάσεσιν, ἀποτυφλωθέντα, Θεοτόκε φώτισον, τὸν νοῦν μου εἰρήνευσον, καὶ τὴν καρδίαν δέομαι, ἐκταραττομένην, ἡδοναῖς πολυτρόποις, καὶ σῶσόν με βοῶντα· Ἱερεῖς εὐλογεῖτε, λαὸς ὑπερυψοῦτε, Χριστὸν εἰς τοὺς αἰῶνας."

meMA.Ode9C11.ode = misc_gr_GR_cog.Ode9
meMA.Ode9C11.mode = misc_gr_GR_cog.Mode8
meMA.Ode9C11.melody = he.h.m8_gr_GR_cog.ExestiEpiTouto.name
meMA.Ode9C11.text = "Ὁ τάφος ἔνθα κεῖται τὸ ἱερόν, Κωνσταντῖνε, καὶ τίμιον σῶμά σου, μαρμαρυγάς, θείας καὶ ἀκτῖνας φωτολαμπεῖς, τοῖς προσιοῦσι πάντοτε, βλύζει ἰαμάτων παντοδαπῶν, τὸ σκότος ἀπελαύνων, καὶ φέγγει ἀνεσπέρῳ, φωταγωγῶν τοὺς εὐφημοῦντάς σε."

meMA.Ode9C12.ode = misc_gr_GR_cog.Ode9
meMA.Ode9C12.mode = misc_gr_GR_cog.Mode8
meMA.Ode9C12.melody = he.h.m8_gr_GR_cog.ExestiEpiTouto.name
meMA.Ode9C12.text = "Ἁγίως σου τελέσασα τὴν ζωήν, σὺν Ἁγίοις νυνὶ κατεσκήνωσας, ἁγιασμοῦ, πλήρης γενομένη καὶ φωτισμοῦ, τῶν ἰαμάτων πάντοτε· ὅθεν ἀναβλύζεις τοὺς ποταμούς, καὶ πάθη κατακλύζεις, Ἑλένη μακαρία, καὶ καταρδεύεις τὰς ψυχὰς ἡμῶν."

meMA.Ode9C13.ode = misc_gr_GR_cog.Ode9
meMA.Ode9C13.mode = misc_gr_GR_cog.Mode8
meMA.Ode9C13.melody = he.h.m8_gr_GR_cog.ExestiEpiTouto.name
meMA.Ode9C13.text = "Προάναρχε ἀθάνατε Βασιλεῦ, βασιλείας τῆς ἄνω ἠξίωσας, οὓς εὐσεβῶς, πάλαι ἐδικαίωσας ἐπὶ γῆς, τοῦ βασιλεύειν Κύριε, σὲ ἠγαπηκότας εἰλικρινῶς, Ἑλένην τήν, Ἁγίαν, τὸν μέγαν Κωνσταντίνον, ὧν ταῖς πρεσβείαις πάντας οἴκτιρον."

meMA.Ode9C1T.ode = misc_gr_GR_cog.Ode9
meMA.Ode9C1T.mode = misc_gr_GR_cog.Mode8
meMA.Ode9C1T.melody = he.h.m8_gr_GR_cog.ExestiEpiTouto.name
meMA.Ode9C1T.text = "Τὸν πάντων Βασιλέα καὶ Ποιητήν, συλλαβοῦσα Παρθένε ἐκύησας, καὶ νῦν ἰδού, οἷά περ Βασίλισσα δεξιᾷ, τούτου ἁγνὴ παρίστασαι· ὅθεν δυσωπῶ σε ἀριστερᾶς, μερίδος λύτρωσαί με, ἐν ὥρᾳ καταδίκης, καὶ δεξιοῖς προβάτοις σύνταξον."

meMA.Exaposteilarion1.mode = misc_gr_GR_cog.Mode2
meMA.Exaposteilarion1.melody = he.a.m2_gr_GR_cog.ToisMathitaisSynelthomen.name
meMA.Exaposteilarion1.text = "Οὐκ ἐξ ἀνθρώπων εἴληφε, τὸ βασίλειον κράτος, ἀλλ' ἐκ τῆς θείας χάριτος, Κωνσταντῖνος ὁ μέγας, σὺν τῇ μητρὶ οὐρανόθεν, ἐξαστράπτον δὲ βλέπει, Σταυροῦ τὸ θεῖον τρόπαιον· ὅθεν τούτῳ ὀλέσας τοὺς δυσμενεῖς, τῶν εἰδώλων ἔλυσε τὴν ἀπάτην, ἐν κόσμῳ δὲ ἐκράτυνε, τὴν ὀρθόδοξον πίστιν."

meMA.ExapTheotokion.mode = misc_gr_GR_cog.Mode2
meMA.ExapTheotokion.melody = he.a.m2_gr_GR_cog.ToisMathitaisSynelthomen.name
meMA.ExapTheotokion.text = "Ὄρος Θεοῦ πανάγιον, καὶ λυχνίαν καὶ στάμνον, καὶ κιβωτὸν καὶ τράπεζαν, ῥάβδον τε καὶ πυρεῖον, καὶ θεῖον θρόνον καὶ πύλην, καὶ ναὸν καὶ παστάδα, ὑμνήσωμεν θεόφρονες, τὴν ἁγνὴν καὶ Παρθένον· ἐξ ἧς Θεός, σαρκωθεὶς ἀτρέπτως, καὶ ὑπὲρ φύσιν, ἐθέωσε τὸ πρόσλημμα, ἀπορρήτῳ ἑνώσει."

meMA.Lauds1.mode = misc_gr_GR_cog.Mode8
meMA.Lauds1.melody = he.a.m8_gr_GR_cog.OTouParadoxou.name
meMA.Lauds1.text = "Χαίροις Κωνσταντῖνε πάνσοφε, ὀρθοδοξίας πηγή, ἡ ποτίζουσα πάντοτε, τοῖς γλυκέσι νάμασι, τὴν ὑφήλιον ἅπασαν. Χαίροις ἡ ῥίζα, ἐξ ἧς ἐβλάστησε, καρπὸς ὁ τρέφων, τὴν Ἐκκλησίαν Χριστοῦ. Χαίροις τὸ καύχημα, τῶν περάτων ἔνδοξε, Χριστιανῶν, βασιλέων πρώτιστε· Χαῖρε χαρὰ τῶν πιστῶν."

meMA.Lauds2.mode = misc_gr_GR_cog.Mode8
meMA.Lauds2.melody = he.a.m8_gr_GR_cog.OTouParadoxou.name
meMA.Lauds2.text = "Ὁ βασιλεύων τῆς κτίσεως, τὸ εὐπειθὲς προορῶν, τῆς καρδίας σου Πάνσοφε, λογικῶς θηρεύει σε, ἀλογίᾳ κρατούμενον, καὶ καταυγάσας τὴν σὴν διάνοιαν, τῆς εὐσεβείας ταῖς ἐπιγνώσεσι, κόσμῳ ἀνέδειξε, φωταυγῆ ὡς ἥλιον, μαρμαρυγάς, θείων ἀποπέμποντα, πράξεων ἔνδοξε."

meMA.Lauds3.mode = misc_gr_GR_cog.Mode8
meMA.Lauds3.melody = he.a.m8_gr_GR_cog.OTouParadoxou.name
meMA.Lauds3.text = "Τὰ τοῦ Κυρίου διδάγματα, καθάπερ γῆ ἐκλεκτή, δεξαμένη πανεύφημε, ἐναρέτων πράξεων, εὐκαρπίαν ἐβλάστησας, τὰς διανοίας, ἡμῶν ἐκτρέφουσα, τῇ ἐκμιμήσει, Ἑλένη πάνσοφε, τῆς πολιτείας σου· ὅθεν ἑορτάζομεν, περιχαρῶς, σήμερον τὴν μνήμην σου πανηγυρίζοντες."

meMA.Lauds4.mode = misc_gr_GR_cog.Mode8
meMA.Lauds4.melody = he.a.m8_gr_GR_cog.OTouParadoxou.name
meMA.Lauds4.text = "Ἔλαιον ἀγαλλιάσεως, τοὺς σοὺς μετόχους Χριστέ, Κωνσταντῖνον Ἑλένην τε, παραδόξως ἔχρισας, τὴν ἀπάτην μισήσαντας, καὶ σοῦ τὸ κάλλος ἐπιποθήσαντας, καὶ βασιλείας τῆς οὐρανίου σου, τούτους ἠξίωσας, εὐσεβῶς τὸ πρότερον, ἐπὶ τῆς γῆς, Λόγε βασιλεύσαντας, τῇ ἐπινεύσει σου."

meMA.MM.Lauds123as456.text = properties_gr_GR_cog.media.key

meMA.LaudsGlory.poet = poets_gr_GR_cog.MethodiouPatriarchou
meMA.LaudsGlory.mode = misc_gr_GR_cog.Mode8
meMA.LaudsGlory.melody = ""
meMA.LaudsGlory.text = "Ὁ τῶν Ἀνάκτων Ἄναξ καὶ Θεός, ὁ πλουσίαις δωρεαῖς κατακοσμῶν τοὺς ἀξίους, αὐτὸς οὐρανόθεν, ὥσπερ Παῦλον τὸν ἀοίδιμον, διὰ σημείου τοῦ Σταυροῦ, σὲ Κωνσταντῖνε ἐζώγρησεν. Ἐν τούτῳ, φήσας, νίκα τοὺς ἐχθρούς σου, ὃν ἀναζητήσας σὺν μητρὶ θεόφρονι, καὶ εὑρὼν ὡς ἐπόθεις, τούτους κατὰ κράτος ἐτροπώσω. Σὺν αὐτῇ οὖν ἱκέτευε, ὑπὲρ ὀρθοδόξων Βασιλέων, καὶ τοῦ φιλοχρίστου Στρατοῦ, καὶ πάντων τῶν τὴν μνήμην σου τελούντων πιστῶς, τὸν μόνον φιλάνθρωπον, λυτρωθῆναι πάσης ὀργῆς."

meMA.MM.LaudsSunday.text = properties_gr_GR_cog.media.key

meLI.Kontakion1.mode = meMA.Kontakion1.mode
meLI.Kontakion1.melody = meMA.Kontakion1.melody
meLI.Kontakion1.text = meMA.Kontakion1.text

meLI.SeasonalKontakion.mode = misc_gr_GR_cog.Mode2
meLI.SeasonalKontakion.melody = ""
meLI.SeasonalKontakion.text = ho.s07_gr_GR_cog.hoTY.Key0408.text

meLI.MM.CommunionHymn.text = properties_gr_GR_cog.media.key

meMegalynarion.text = ""

