A_Resource_Whose_Name = me.m11.d08_gr_GR_cog

meDate.text = "Τῌ Ηʹ ΝΟΕΜΒΡΙΟΥ"
meCommemoration.text = "Ἡ Σύναξις τῶν Ἀρχιστρατήγων Μιχαὴλ καὶ Γαβριήλ, καὶ τῶν Λοιπῶν Ἀσωμάτων Δυνάμεων." // full title of day
meShortCommemoration1.text = ""
meInsert1 = "τῶν ἁγίων ἐνδόξων Ἀρχιστρατήγων Μιχαὴλ καὶ Γαβριήλ, καὶ τῶν λοιπῶν Ἀσωμάτων Δυνάμεων," // for use in petitions and dismissal
meInsert2 = "ὧν καὶ τὴν σύναξιν ἑορτάζομεν·" // for use in petitions and dismissal
meNote.text = ""
meLE.commemoration1 = "Ἡ Σύναξις τῶν Ἀρχιστρατήγων Μιχαὴλ καὶ Γαβριήλ, καὶ τῶν Λοιπῶν Ἀσωμάτων Δυνάμεων."
meLE.commemoration2 = ""
meHO.number = ""
meHO.rank = ""
meHO.commemorations = ""
meHO.note1 = ""
meHO.note2 = ""

meVE.Stichera01.mode = misc_gr_GR_cog.Mode4
meVE.Stichera01.melody = he.a.m4_gr_GR_cog.OsGennaionEnMartysi.name
meVE.Stichera01.text = "Τρισηλίου θεότητος, παραστάτης φαιδρότατος, Μιχαὴλ δεικνύμενος Ἀρχιστράτηγε, μετὰ τῶν ἄνω Δυνάμεων, κραυγάζεις γηθόμενος, Ἅγιος εἶ ὁ Πατήρ, Ἅγιος ὁ συνάναρχος Λόγος, Ἅγιος καὶ τὸ Ἅγιον Πνεῦμα, μία δόξα, βασιλεία, μία φύσις, μία Θεότης καὶ Δύναμις."

meVE.Stichera02.mode = misc_gr_GR_cog.Mode4
meVE.Stichera02.melody = he.a.m4_gr_GR_cog.OsGennaionEnMartysi.name
meVE.Stichera02.text = "Καὶ τὸ εἶδός σου πύρινον, καὶ τὸ κάλλος θαυμάσιον, Μιχαὴλ πρωτάγγελε·τῇ ἀΰλῳ γάρ, φύσει διέρχῃ τὰ πέρατα, πληρῶν τὰ προστάγματα, τοῦ τῶν ὅλων Ποιητοῦ, δυνατὸς ἐν ἰσχύϊ σου, γνωριζόμενος, καὶ πηγὴν ἰαμάτων τὸν ναόν σου, ἐργαζόμενος τῇ κλήσει, σοῦ τῇ ἁγίᾳ τιμώμενον."

meVE.Stichera03.mode = misc_gr_GR_cog.Mode4
meVE.Stichera03.melody = he.a.m4_gr_GR_cog.OsGennaionEnMartysi.name
meVE.Stichera03.text = "Ὁ ποιῶν τοὺς Ἀγγέλους σου, ὥς περ γέγραπται πνεύματα, καὶ τοὺς λειτουργοῦντάς σοι φλόγα πύρινον, μέσον ταγμάτων πρωτεύοντα, ἀνέδειξας Κύριε, σοῦ τῶν Ἀρχαγγελικῶν, Μιχαὴλ Ἀρχιστράτηγον, σοῦ τοῖς νεύμασι, καθυπείκοντα Λόγε, καὶ τὸν ὕμνον, τὸν τρισάγιον ἐν φόβῳ, ἀναφωνοῦντα τῇ δόξῃ σου."

meVE.Stichera04.mode = misc_gr_GR_cog.Mode4
meVE.Stichera04.melody = he.a.m4_gr_GR_cog.EdokasSimeiosin.name
meVE.Stichera04.text = "Νοῦς ὁ προαιώνιος, φῶς ὑπεστήσατο δεύτερον, Γαβριὴλ σε μεθέξεσιν, ἐνθέοις φωτίζοντα, πᾶσαν οἰκουμένην, καὶ τὸ ἀπ' αἰῶνος, ἀνακαλύπτοντα ἡμῖν, θεῖον καὶ μέγα ὄντως μυστήριον, ἐν μήτρᾳ σωματούμενον, Παρθενικῇ τὸν ἀσώματον, καὶ γενόμενον ἄνθρωπον, εἰς τὸ σῷσαι τὸν ἄνθρωπον."

meVE.Stichera05.mode = misc_gr_GR_cog.Mode4
meVE.Stichera05.melody = he.a.m4_gr_GR_cog.EdokasSimeiosin.name
meVE.Stichera05.text = "Θρόνῳ παριστάμενος, τῆς τρισηλίου θεότητος, καὶ πλουσίως λαμπόμενος, ταῖς θείαις λαμπρότησι, ταῖς ἐκπεμπομέναις, ἀπαύστως ἐκεῖθεν, τοὺς ἐπὶ γῆς χαρμονικῶς, χοροστατοῦντας καὶ εὐφημοῦντάς σε, παθῶν ἀχλύος λύτρωσαι, καὶ φωτισμῷ καταλάμπρυνον, Γαβριὴλ Ἀρχιστράτηγε, πρεσβευτὰ τῶν ψυχῶν ἡμῶν."

meVE.Stichera06.mode = misc_gr_GR_cog.Mode4
meVE.Stichera06.melody = he.a.m4_gr_GR_cog.EdokasSimeiosin.name
meVE.Stichera06.text = "Θραῦσον τὰ φρυάγματα, τῶν ἐκ τῆς Ἄγαρ τῇ ποίμνῃ σου, συνεχῶς ἐπερχόμενα, κόπασον τὰ σχίσματα, τὰ τῆς Ἐκκλησίας, πράϋνον τὸν σάλον, τῶν ἀμετρήτων πειρασμῶν· ῥῦσαι κινδύνων καὶ περιστάσεων, τοὺς πόθῳ σε γεραίροντας, καὶ σοῦ τῇ σκέπῃ προστρέχοντας, Γαβριὴλ Ἀρχιστράτηγε, πρεσβευτὰ τῶν ψυχῶν ἡμῶν."

meVE.SticGlory.poet = poets_gr_GR_cog.Vyzantiou
meVE.SticGlory.mode = misc_gr_GR_cog.Mode6
meVE.SticGlory.melody = ""
meVE.SticGlory.text = "Συγχάρητε ἡμῖν, ἅπασαι αἱ τῶν Ἀγγέλων ταξιαρχίαι· ὁ πρωτοστάτης γὰρ ὑμῶν, καὶ ἡμέτερος προστάτης, ὁ μέγας Ἀρχιστράτηγος, τὴν σήμερον ἡμέραν, ἐν τῷ σεπτῷ αὐτοῦ τεμένει, παραδόξως ἐποπτανόμενος ἁγιάζει· Ὅθεν κατὰ χρέος, ἀνυμνοῦντες αὐτὸν βοήσωμεν· Σκέπασον ἡμᾶς ἐν τῇ σκέπῃ τῶν πτερύγων σου, μέγιστε Μιχαήλ Ἀρχάγγελε."

meVE.SticTheotokion.mode = misc_gr_GR_cog.Mode6
meVE.SticTheotokion.melody = ""
meVE.SticTheotokion.text = "Συγχάρητε ἡμῖν, ἅπασαι αἱ τῶν Παρθένων χοροστασίαι· ἡ προστασία γὰρ ἡμῶν, καὶ μεσίτρια καὶ σκέπη, καὶ μέγα καταφύγιον, τὴν σήμερον ἡμέραν, ἐν τῷ σεπτῷ αὐτῆς τεμένει, παραδόξως ἐποπτανομένη ἁγιάζει· Ὅθεν κατὰ χρέος ἀνυμνοῦντες αὐτὴν βοήσωμεν· Σκέπασον ἡμᾶς, ἐν τῇ σκέπῃ τῶν πτερύγων σου, ἄχραντε Θεοτόκε Δέσποινα."

meVE.Lity1.poet = poets_gr_GR_cog.Kyprianou
meVE.Lity1.mode = misc_gr_GR_cog.Mode1
meVE.Lity1.melody = ""
meVE.Lity1.text = "Τῶν νοερῶν Δυνάμεων Ἀρχιστράτηγοι, οἱ παρεστῶτες ἀπαύστως, τῷ δεσποτικῷ θρόνῳ, πρεσβεύσατε πρὸς Κύριον, εἰρήνην τῷ κόσμῳ δωρήσασθαι, καὶ ταῖς ψυχαῖς ἡμῶν τὸ μέγα ἔλεος."

meVE.Lity2.poet = poets_gr_GR_cog.Arseniou
meVE.Lity2.mode = misc_gr_GR_cog.Mode1
meVE.Lity2.melody = ""
meVE.Lity2.text = "Ὁ Ταξιάρχης τῶν ἄνω Δυνάμεων, Μιχαὴλ ὁ πρωτοστάτης τῶν θείων ταγμάτων, σήμερον ἡμᾶς πρὸς πανήγυριν συνεκάλεσεν, ὁ καθ' ἑκάστην μεθ' ἡμῶν πορευόμενος, καὶ φυλάττων τοὺς πάντας, ἐκ πάσης τοῦ διαβόλου περιστάσεως. Δεῦτε οὖν φιλέορτοι καὶ φιλόχριστοι, τὰ ἄνθη τῶν ἀρετῶν δρεψάμενοι, καθαραῖς ἐννοίαις, καὶ συνειδότι εὐστάθμῳ, τοῦ Ἀρχαγγέλου τὴν Σύναξιν τιμήσωμεν· αὐτὸς γὰρ ἀδιαλείπτως τῷ Θεῷ παριστάμενος, καὶ τὸν τρισάγιον ὕμνον ἀναμέλπων, πρεσβεύει σωθῆναι τὰς ψυχάς ἡμῶν."

meVE.Lity3.poet = poets_gr_GR_cog.Stouditou
meVE.Lity3.mode = misc_gr_GR_cog.Mode2
meVE.Lity3.melody = ""
meVE.Lity3.text = "Τῆς ἀΰλου οὐσίας, τῶν νοερῶν Δυνάμεων προστατεύοντες, καὶ τῆς Τρισηλίου δόξης ταῖς μαρμαρυγαῖς, φωτοδοτοῦντες τὴν οἰκουμένην, Ἀρχιστράτηγοι, ἀλήκτῳ φωνῇ, τὸν τρισάγιον ὕμνον ἐξᾴδετε· διὸ πρεσβεύσατε σωθῆναι τὰς ψυχὰς ἡμῶν."

meVE.Lity4.poet = poets_gr_GR_cog.Arseniou
meVE.Lity4.mode = misc_gr_GR_cog.Mode2
meVE.Lity4.melody = ""
meVE.Lity4.text = "Τῷ ἀΰλω θρόνῳ περικυκλοῦντες, νοεραὶ οὐσίαι θεῖοι Ἀσώματοι, τὴν τρισάγιον ᾠδήν, τῷ πρύτανι Θεῷ, φλογεροῖς τοῖς χείλεσιν ᾄδετε, Ἅγιος ὁ Θεός, ὁ Πατὴρ ὁ ἄναρχος, Ἅγιος ἰσχυρός, ὁ Υἱὸς ὁ συνάναρχος, Ἅγιος ἀθάνατος, τὸ ὁμοούσιον Πνεῦμα, τὸ σὺν Πατρὶ καὶ Υἱῷ συνδοξαζόμενον."

meVE.Lity5.poet = poets_gr_GR_cog.Anatoliou
meVE.Lity5.mode = misc_gr_GR_cog.Mode2
meVE.Lity5.melody = ""
meVE.Lity5.text = "Ἀσωμάτοις χείλεσι, καὶ νοεροῖς στόμασι, τῶν Ἀγγέλων αἱ τάξεις, τὸν ἀκατάπαυστον ὕμνον προσφέρουσι, τῇ σῇ ἀπροσίτῳ Θεότητι Κύριε, καὶ νόες καθαροὶ καὶ λειτουργοὶ τῆς σῆς δόξης αἰνοῦσί σε Δέσποτα· Σὺν αὐτοῖς δὲ Μιχαὴλ ὁ ἀσώματος, καὶ πρωτοστάτης τῶν ἄνω Δυνάμεων, ὁ Ἀρχιστράτηγος τῶν Ἀγγέλων, ἑστιάτωρ ἡμῖν σήμερον γέγονε, τὰ τῶν ἀσωμάτων ᾄσματα προτρεπόμενος ἡμᾶς ᾄδειν, τῇ ἀπροσίτῳ σου δόξῃ Φιλάνθρωπε, ἵνα πρεσβεύῃ ἀπαύστως, ὑπὲρ τῶν ψυχῶν ἡμῶν."

meVE.Lity6.poet = poets_gr_GR_cog.EfraimKarias
meVE.Lity6.mode = misc_gr_GR_cog.Mode4
meVE.Lity6.melody = ""
meVE.Lity6.text = "Τῆς ἡλιακῆς ἀκτῖνος τοῦ θείου φωτός, καταλαμπόμενοι Ἀρχιστράτηγοι, τὰς τῶν ἀΰλων καταυγάζετε ταξιαρχίας, ὡς φῶς λευχειμονοῦντες, ἐν ὑψίστοις τὸ πῦρ καταυγάζετε ἐν κόσμῳ, τῆς ἀπροσίτου θεότητος· ὅθεν καὶ τὸν τρισάγιον ὕμνον, ἐν φλογεροῖς τοῖς χείλεσιν ἀκαταπαύστως ᾄδετε· Ἅγιος, Ἅγιος, Ἅγιος εἶ, ὁ Θεὸς ἡμῶν δόξα σοι."

meVE.Lity7.mode = misc_gr_GR_cog.Mode6
meVE.Lity7.melody = ""
meVE.Lity7.text = "Οἱ Ἄγγελοί σου Χριστέ, τῷ θρόνῳ τῆς μεγαλωσύνης, ἐν φόβῳ παρεστῶτες, καὶ τῇ σῇ φωτοχυσίᾳ ἀεὶ λαμπόμενοι, ἐν τοῖς ὑψίστοις ὑμνῳδοί σου, καὶ τῆς βουλῆς σου λειτουργοί, ὑπὸ σοῦ ἐκπεμπόμενοι, νέμουσι φωτισμὸν ταῖς ψυχαῖς ἡμῶν."

meVE.LityGlory.mode = misc_gr_GR_cog.Mode4
meVE.LityGlory.melody = ""
meVE.LityGlory.text = "Πυρίνοις χείλεσιν, ὑμνεῖ σε τὰ Χερσυβίμ, Χριστὲ ὁ Θεός, ἀσωμάτοις δὲ στόμασιν ἀσιγήτως, δοξολογεῖ σε τῶν Ἀρχαγγέλων ὁ χορός, Μιχαὴλ δὲ ὁ Ἀρχιστράτηγος, τῶν ἄνω δυνάμεων, τὸν ἐπινίκιον ὕμνον, ἀκαταπαύστως προσφέρει τῇ δόξῃ σου· Αὐτὸς γὰρ ἡμᾶς σήμερον κατηύγασε, πρὸς πανήγυριν φαιδράν, κροτῆσαι ἐπαξίως ψαλμικῶς, αἶνον τὸν τρισάγιον, τοῖς πηλίνοις χείλεσιν, ὅτι τὰ πάντα τῆς σῆς αἰνέσεως ἐπλήσθη, καὶ παρέχεις τῷ κόσμῳ δι' αὐτοῦ τὸ μέγα ἔλεος."

meVE.LityBoth.mode = misc_gr_GR_cog.Mode4
meVE.LityBoth.melody = ""
meVE.LityBoth.text = "Σήμερον ὁ θεοχώρητος ναός, ἡ Θεοτόκος, ἐν ναῷ Κυρίου προσάγεται, καὶ Ζαχαρίας ταύτην ὑποδέχεται. Σήμερον τὰ τῶν Ἁγίων Ἅγια ἀγάλλονται, καὶ ὁ χορὸς τῶν Ἀγγέλων, μυστικῶς πανηγυρίζει· μεθ' ὧν καὶ ἡμεῖς ἑορτάζοντες σήμερον, σὺν τῷ Γαβριὴλ ἐκβοήσωμεν· Χαῖρε Κεχαριτωμένη, ὁ Κύριος μετὰ σοῦ, ὁ ἔχων τὸ μέγα ἔλεος."

meVE.Aposticha1.mode = misc_gr_GR_cog.Mode1
meVE.Aposticha1.melody = he.a.m1_gr_GR_cog.TonOuranionTagmaton.name
meVE.Aposticha1.text = "Ἀγγελικῶς οἱ ἐν κόσμῳ πανηγυρίζοντες, τῷ ἐπὶ θρόνου δόξης, Θεῷ ἐποχουμένῳ, βοήσωμεν τὸν ὕμνον, Ἅγιος εἶ, ὁ Πατὴρ ὁ οὐράνιος· ὁ συναΐδιος Λόγος Ἅγιος εἶ, καὶ τὸ Πνεῦμα τὸ Πανάγιον."

meVE.Aposticha2.mode = misc_gr_GR_cog.Mode1
meVE.Aposticha2.melody = he.a.m1_gr_GR_cog.TonOuranionTagmaton.name
meVE.Aposticha2.text = "Τῶν οὐρανίων πρωτεύων, ἐν παρρησίᾳ πολλῇ, καὶ παρεστὼς τῷ θρόνῳ, τῷ ἀστέκτῳ ἐν δόξῃ, αὐτόπτα τῶν ἀρρήτων, σῶσον ἡμᾶς, Μιχαὴλ Ἀρχιστράτηγε, τοὺς ἐν ἀνάγκαις κινδύνων καὶ πειρασμῶν, ταῖς πρεσβείαις σου δεόμεθα."

meVE.Aposticha3.mode = misc_gr_GR_cog.Mode1
meVE.Aposticha3.melody = he.a.m1_gr_GR_cog.TonOuranionTagmaton.name
meVE.Aposticha3.text = "Τῶν ἀσωμάτων Ἀγγέλων, πρῶτος ὑπάρχεις σαφῶς, καὶ λειτουργὸς τῆς θείας, φωταυγείας ἐκείνης, αὐτόπτης τε καὶ μύστης, σῶσον ἡμᾶς, Μιχαὴλ Ἀρχιστράτηγε, τούς ἐτησίως τιμῶντάς σε εὐσεβῶς, καὶ ὑμνοῦντας τὴν Τριάδα πιστῶς."

meVE.AposGlory.poet = poets_gr_GR_cog.IoannouMonachou
meVE.AposGlory.mode = misc_gr_GR_cog.Mode8
meVE.AposGlory.melody = ""
meVE.AposGlory.text = "Ὡς ταξιάρχης καὶ πρόμαχος, καὶ τῶν Ἀγγέλων Ἀρχηγὸς Ἀρχιστράτηγε, πάσης ἀνάγκης καὶ θλίψεως, νόσου καὶ δεινῶν ἁμαρτημάτων ἐλευθέρωσον, τοὺς εἰλικρινῶς ἀνυμνοῦντας, καὶ αἰτουμένους σε Ἔνδοξε, ἐναργῶς ὡς ἄϋλος τὸν ἄϋλον καθορῶν, καὶ τῷ ἀπροσίτῳ φωτί, τῆς τοῦ Δεσπότου δόξης καταλαμπόμενος· αὐτὸς γὰρ φιλανθρώπως, σάρκα δι' ἡμᾶς ἐκ Παρθένου προσείληφε, σῶσαι βουληθεὶς τὸ ἀνθρώπινον."

meVE.Apolytikion1.mode = misc_gr_GR_cog.Mode4
meVE.Apolytikion1.melody = he.a.m4_gr_GR_cog.OYpsotheisEnToStavro.name
meVE.Apolytikion1.text = "Τῶν οὐρανίων στρατιῶν Ἀρχιστράτηγοι, δυσωποῦμεν ὑμᾶς ἡμεῖς οἱ ἀνάξιοι, ἵνα ταῖς ὑμῶν δεήσεσι, τειχίσητε ἡμᾶς, σκέπῃ τῶν πτερύγων, τῆς ἀΰλου ὑμῶν δόξης, φρουροῦντες ἡμᾶς προσπίπτοντας, ἐκτενῶς καὶ βοῶντας· Ἐκ τῶν κινδύνων λυτρώσασθε ἡμᾶς, ὡς Ταξιάρχαι τῶν ἄνω Δυνάμεων."

meMA.Kathisma11.mode = misc_gr_GR_cog.Mode4
meMA.Kathisma11.melody = he.a.m4_gr_GR_cog.OYpsotheisEnToStavro.name
meMA.Kathisma11.text = "Τῶν ἀσωμάτων λειτουργῶν Ἀρχιστράτηγε, ὁ κατ' ἐνώπιον Θεοῦ παριστάμενος, καὶ ταῖς ἐκεῖθεν λάμψεσι λαμπόμενος, φαίδρυνον ἁγίασον, τοὺς πιστῶς σε ὑμνοῦντας, πάσης ἀπολύτρωσαι, τοῦ ἐχθροῦ τυραννίδος, καὶ εἰρηναίαν αἴτησαι ζωήν, τοῖς Βασιλεῦσι καὶ πᾶσι τοῖς πέρασιν."

meMA.Kathisma1T.mode = misc_gr_GR_cog.Mode4
meMA.Kathisma1T.melody = he.a.m4_gr_GR_cog.OYpsotheisEnToStavro.name
meMA.Kathisma1T.text = "Οὐ σιωπήσομεν ποτὲ Θεοτόκε, τοῦ εὐχαρίστως ἀνυμνεῖν ἐκ καρδίας, τὰ σὰ ἐλέη Δέσποινα οἱ δοῦλοί σου, κράζοντες καὶ λέγοντες· Παναγία Παρθένε, πρόφθασον καὶ λύτρωσαι, ἐξ ἐχθρῶν ἀοράτων, καὶ ὁρατῶν καὶ πάσης ἀπειλῆς· σοὺς γὰρ δούλους σῴζεις ἀεί, ἐκ παντοίων δεινῶν."

meMA.Kathisma21.mode = misc_gr_GR_cog.Mode4
meMA.Kathisma21.melody = he.a.m4_gr_GR_cog.OYpsotheisEnToStavro.name
meMA.Kathisma21.text = "Τὰ Χερουβὶμ καὶ Σεραφὶμ πολυόμματα, τῶν Ἀρχαγγέλων λειτουργῶν τὰ στρατεύματα, σὺν Ἐξουσίαις Θρόνοι Κυριότητες, Ἄγγελοι Δυνάμεις τε, καὶ Ἀρχαὶ δυσωποῦσι, σὲ τὸν Ποιητὴν ἡμῶν, καὶ Θεὸν καὶ Δεσπότην· Μὴ ὑπερίδῃς δέησιν λαοῦ, ἡμαρτηκότος, Χριστὲ πολυέλεε."

meMA.Kathisma2T.mode = misc_gr_GR_cog.Mode4
meMA.Kathisma2T.melody = misc_gr_GR_cog.Automelon
meMA.Kathisma2T.text = he.a.m4_gr_GR_cog.TachyProkatalave.text

meMA.Kathisma31.mode = misc_gr_GR_cog.Mode8
meMA.Kathisma31.melody = he.a.m8_gr_GR_cog.ToProstachthen.name
meMA.Kathisma31.text = "Τῶν οὐρανίων ἀρχηγοὶ καὶ πρωτοστάται, τῶν ὑψιθρόνων καὶ φρικτῶν τῆς θείας δόξης, Μιχαὴλ καὶ Γαβριὴλ Ἀρχιστράτηγοι, σὺν πᾶσι τοῖς ἀσωμάτοις ὦ Λειτουργοί, Δεσπότου ὑπὲρ τοῦ κόσμου διαπαντός, πρεσβεύοντες αἰτήσασθε τὴν ἄφεσιν, τῶν ἐπταισμένων ἡμῖν, καὶ ἔλεος καὶ χάριν εὑρεῖν, ἐν ἡμέρᾳ τῆς κρίσεως."

meMA.Kathisma3T.mode = misc_gr_GR_cog.Mode8
meMA.Kathisma3T.melody = he.a.m8_gr_GR_cog.ToProstachthen.name
meMA.Kathisma3T.text = "Θεοχαρίτωτε Ἁγνὴ εὐλογημένη, τὸν διὰ σπλάγχνα οἰκτιρμῶν ἐκ σοῦ τεχθέντα, σὺν ταῖς ἄνω Δυνάμεσι καὶ τοῖς Ἀρχαγγέλοις, καὶ πᾶσι τοῖς ἀσωμάτοις ὑπὲρ ἡμῶν, δυσώπει ἀκαταπαύστως δοῦναι ἡμῖν, πρὸ τοῦ τέλους συγχώρησιν, καὶ ἱλασμὸν ἁμαρτιῶν, καὶ βίου ἐπανόρθωσιν, ὅπως εὔρωμεν ἔλεος."

meMA.MM.Prokeimenon.text = properties_gr_GR_cog.media.key
//This is the Gospel reading prescribed by the Patriarchal Hemerologion

meMA.PostGospelGlory.mode = misc_gr_GR_cog.Mode2
meMA.PostGospelGlory.melody = ""
meMA.PostGospelGlory.text = ho.s03_gr_GR_cog.hoMA.PostGospelAngels.text

meMA.PostGospelBoth.mode = misc_gr_GR_cog.Mode2
meMA.PostGospelBoth.melody = ""
meMA.PostGospelBoth.text = ho.s03_gr_GR_cog.hoMA.PostGospelTheotokos.text

meMA.PostGospelIdiomelon.mode = misc_gr_GR_cog.Mode2
meMA.PostGospelIdiomelon.melody = ""
meMA.PostGospelIdiomelon.text = meVE.Lity4.text

meMA.C1Poet = poets_gr_GR_cog.IoannouMonachou

meMA.C2Poet = poets_gr_GR_cog.IoannouMonachou
meMA.C2Acrostic.text = ""

meMA.Ode1C11.ode = misc_gr_GR_cog.Ode1
meMA.Ode1C11.mode = misc_gr_GR_cog.Mode8
meMA.Ode1C11.melody = he.h.m8_gr_GR_cog.AsmaAnapempsomen.name
meMA.Ode1C11.text = "Πάντες ἀνυμνήσωμεν πιστοί, τὴν πάσας διευθύνουσαν, τὰς ἀΰλους τῶν ἄνω, χορῶν ταξιαρχίας, Τριάδα τὴν ἄκτιστον, ἐκβοῶντες· Ἅγιος, Ἅγιος, Ἅγιος εἶ, Θεὲ παντοκράτορ."

meMA.Ode1C12.ode = misc_gr_GR_cog.Ode1
meMA.Ode1C12.mode = misc_gr_GR_cog.Mode8
meMA.Ode1C12.melody = he.h.m8_gr_GR_cog.AsmaAnapempsomen.name
meMA.Ode1C12.text = "Ἔθου τῶν κτισμάτων σου ἀρχήν, οὐσίαν τὴν ἀσώματον, Ποιητὰ τῶν Ἀγγέλων, τὸν ἄχραντόν σου θρόνον, κυκλοῦσαν κραυγάζειν σοι, Ἅγιος, Ἅγιος, Ἅγιος εἶ, Θεὲ παντοκράτορ."

meMA.Ode1C13.ode = misc_gr_GR_cog.Ode1
meMA.Ode1C13.mode = misc_gr_GR_cog.Mode8
meMA.Ode1C13.melody = he.h.m8_gr_GR_cog.AsmaAnapempsomen.name
meMA.Ode1C13.text = "Χαίροις Γαβριὴλ μυσταγωγέ, τῆς τοῦ Θεοῦ σαρκώσεως, Μιχαήλ τε ταγμάτων, ἀΰλων πρωτοστάτα, ἀπαύστως κραυγάζοντες· Ἅγιος, Ἅγιος, Ἅγιος εἶ, Θεὲ παντοκράτορ."

meMA.Ode1C1T.ode = misc_gr_GR_cog.Ode1
meMA.Ode1C1T.mode = misc_gr_GR_cog.Mode8
meMA.Ode1C1T.melody = he.h.m8_gr_GR_cog.AsmaAnapempsomen.name
meMA.Ode1C1T.text = "Εὔα ἡ προμήτωρ τῇ ἀρᾷ, τὸ γένος καθυπέβαλε, τῇ παραβάσει ποτέ, τὸ τῶν ἀνθρώπων· σὺ δὲ Παρθένε Θεόνυμφε, ὅλον πρὸς εὐλογίαν, μετηγάγου τὸν Κτίστην τεκοῦσα."

meMA.Ode1C21.ode = misc_gr_GR_cog.Ode1
meMA.Ode1C21.mode = misc_gr_GR_cog.Mode8
meMA.Ode1C21.melody = he.h.m8_gr_GR_cog.ArmatilatinFarao.name
meMA.Ode1C21.text = "Τοὺς νοεροὺς τῶν ἀσωμάτων τάξεων, χοροὺς ἐν ᾄσμασιν, ὡς Λειτουργοὺς θείους, δεῦτε εὐφημήσωμεν, χορείαν συγκροτήσαντες, τὴν ἡμῶν σωτηρίαν, ἀδιαλείπτως πρεσβεύοντας, καὶ τῇ μετανοίᾳ συγχαίροντας."

meMA.Ode1C22.ode = misc_gr_GR_cog.Ode1
meMA.Ode1C22.mode = misc_gr_GR_cog.Mode8
meMA.Ode1C22.melody = he.h.m8_gr_GR_cog.ArmatilatinFarao.name
meMA.Ode1C22.text = "Οἱ τῶν Ἀγγέλων ἀρχηγοὶ καὶ πρόκριτοι, καὶ ταξιάρχαι φαιδροί, τοὺς ἀσωμάτους Νόας, σήμερον ἐγείρουσι, πρὸς τελετὴν ἑόρτιον, τῆς αὐτῶν λαμπρᾶς μνήμης, μεθ' ὧν συγχαίρουσιν ἄνθρωποι, ὕμνον τῇ Τριάδι προσάγοντες."

meMA.Ode1C23.ode = misc_gr_GR_cog.Ode1
meMA.Ode1C23.mode = misc_gr_GR_cog.Mode8
meMA.Ode1C23.melody = he.h.m8_gr_GR_cog.ArmatilatinFarao.name
meMA.Ode1C23.text = "Συνευφρανθῶμεν τοῖς Ἀγγέλοις ἄνθρωποι, πνευματικῶς ἐν χαρᾷ, ὁ Γαβριὴλ αὖθις, νῦν εὐαγγελίζεται, Ἐκκλησιῶν τὴν ἕνωσιν, καὶ καθαίρεσιν πάσης, τῆς ἐναντίας αἱρέσεως, ἐν τῇ παρουσίᾳ τῆς μνήμης αὐτῶν."

meMA.Ode1C2T.ode = misc_gr_GR_cog.Ode1
meMA.Ode1C2T.mode = misc_gr_GR_cog.Mode8
meMA.Ode1C2T.melody = he.h.m8_gr_GR_cog.ArmatilatinFarao.name
meMA.Ode1C2T.text = "Κυοφορεῖς τὸν ὑπὲρ φύσιν Ἄχραντε, ἐν σοὶ σκηνώσαντα, τοῦ Πατρὸς λόγον, ἐν Ἁγίῳ Πνεύματι δυσὶ μὲν ἐν ταῖς φύσεσι, καὶ θελήσεσιν ὄντα, ἐν ὑποστάσει δ' ἀτρέπτως μιᾷ, ἧς καὶ τὴν μορφὴν ἀσπαζομεθα."

meMA.Ode3C11.ode = misc_gr_GR_cog.Ode3
meMA.Ode3C11.mode = misc_gr_GR_cog.Mode8
meMA.Ode3C11.melody = he.h.m8_gr_GR_cog.TonFovonSouKyrie.name
meMA.Ode3C11.text = "Ἰσχὺϊ κατέστησας Ἀθάνατε, δυνατοὺς ἐξανύοντας, τὸ πανάγιόν σου θέλημα, τοὺς σοὶ ἐν τοῖς ὑψίστοις, ἀεὶ παρεστῶτας."

meMA.Ode3C12.ode = misc_gr_GR_cog.Ode3
meMA.Ode3C12.mode = misc_gr_GR_cog.Mode8
meMA.Ode3C12.melody = he.h.m8_gr_GR_cog.TonFovonSouKyrie.name
meMA.Ode3C12.text = "Τοὺς μύστας τῆς σῆς ἐνανθρωπήσεως, τῆς σεπτῆς τε ἐγέρσεως, τῶν Ἀγγέλων τοὺς ἐξάρχους Χριστέ, ὑπὲρ ἡμῶν προσδέχου, ἐπικαλουμένους."

meMA.Ode3C13.ode = misc_gr_GR_cog.Ode3
meMA.Ode3C13.mode = misc_gr_GR_cog.Mode8
meMA.Ode3C13.melody = he.h.m8_gr_GR_cog.TonFovonSouKyrie.name
meMA.Ode3C13.text = "Ἀγγέλους ἐπέστησας φύλακας, τοῖς ἀνθρώποις ὡς εὔσπλαγχνος, διακόνους τε ἀνέδειξας Χριστέ, τῆς σωτηρίας τῶν σῶν θεραπόντων."

meMA.Ode3C1T.ode = misc_gr_GR_cog.Ode3
meMA.Ode3C1T.mode = misc_gr_GR_cog.Mode8
meMA.Ode3C1T.melody = he.h.m8_gr_GR_cog.TonFovonSouKyrie.name
meMA.Ode3C1T.text = "Ἀρρήτως συνέλαβες τὸν Κύριον, Σωτῆρα Θεόνυμφε, τὸν λυτρούμενον ἡμᾶς τῶν δεινῶν, τοὺς σὲ ἐν ἀληθείᾳ ἐπικαλουμένους."

meMA.Ode3C21.ode = misc_gr_GR_cog.Ode3
meMA.Ode3C21.mode = misc_gr_GR_cog.Mode8
meMA.Ode3C21.melody = he.h.m8_gr_GR_cog.SyEiToStereoma.name
meMA.Ode3C21.text = "Τῶν Ἀγγέλων πρώτιστος, καὶ τῆς Τριάδος φῶς δεύτερον, ὤφθης ἡμῖν, Μιχαὴλ ὁ ἄρχων, τοῖς πιστῶς εὐφημοῦσί σε."

meMA.Ode3C22.ode = misc_gr_GR_cog.Ode3
meMA.Ode3C22.mode = misc_gr_GR_cog.Mode8
meMA.Ode3C22.melody = he.h.m8_gr_GR_cog.SyEiToStereoma.name
meMA.Ode3C22.text = "Αἴγλῃ θείας χάριτος, ὁ Γαβριὴλ πιστῶς ἔπληξε, πᾶσαν τὴν γῆν, τοῦ Θεοῦ κηρύξας, τὴν ἐν σώματι κάθοδον."

meMA.Ode3C23.ode = misc_gr_GR_cog.Ode3
meMA.Ode3C23.mode = misc_gr_GR_cog.Mode8
meMA.Ode3C23.melody = he.h.m8_gr_GR_cog.SyEiToStereoma.name
meMA.Ode3C23.text = "Ξυνωρὶς ἀοίδιμε, καὶ φωταυγὴς δυὰς ἄϋλε, φῶτα Θεοῦ, τοὺς πιστῶς τελοῦντας, τὴν ὑμῶν μνήμην δείξατε."

meMA.Ode3C2T.ode = misc_gr_GR_cog.Ode3
meMA.Ode3C2T.mode = misc_gr_GR_cog.Mode8
meMA.Ode3C2T.melody = he.h.m8_gr_GR_cog.SyEiToStereoma.name
meMA.Ode3C2T.text = "ᾞσεν Ἡσαΐας, σοῦ τὴν ὑπὲρ νοῦν Ἁγνὴ κύησιν, ᾄδω κἀγώ, ἵνα τῆς ἐκείνου, ἐπιτύχω καθάρσεως."

meMA.Ode3Kathisma1.mode = misc_gr_GR_cog.Mode8
meMA.Ode3Kathisma1.melody = he.a.m8_gr_GR_cog.ToProstachthen.name
meMA.Ode3Kathisma1.text = "Τῶν ἀσωμάτων τοὺς χοροὺς ἐφιέμενοι, ἀνευφημεῖν οἱ ἐπὶ γῆς μιμησώμεθα, ὡς ἐφικτὸν τούτων τὴν ἁγιότητα, νεκροῦντες πάντα τὰ μέλη τὰ τῆς σαρκός, αἰτοῦντες, ὡς ὑπερμάχους τε καὶ φρουρούς, πάσης πλάνης λυτρώσασθαι, τοῦ ἀοράτου ἐχθροῦ, ἡμᾶς τοὺς ἀνυμνοῦντας αὐτούς, ὅπως εὕρωμεν ἔλεος."

meMA.Ode3KathismaT.mode = misc_gr_GR_cog.Mode8
meMA.Ode3KathismaT.melody = he.a.m8_gr_GR_cog.ToProstachthen.name
meMA.Ode3KathismaT.text = "Εὐχαριστοῦμέν σοι ἀεὶ Θεοτόκε, καὶ μεγαλύνομεν ἁγνή καὶ προσκυνοῦμεν, ἀνυμνοῦντες τὸν τόκον σου κεχαριτωμένη, βοῶντες ἀκαταπαύστως, σῶσον ἡμᾶς, Παρθένε Παντελεῆμον ὡς ἀγαθή, καὶ δαιμόνων ἐξάρπασον, λογοθεσίου φοβεροῦ, ἐν ὥρᾳ τῆς ἐτάσεως, μὴ αἰσχυνθῶμεν οἱ δοῦλοί σου."

meMA.Ode4C11.ode = misc_gr_GR_cog.Ode4
meMA.Ode4C11.mode = misc_gr_GR_cog.Mode8
meMA.Ode4C11.melody = he.h.m8_gr_GR_cog.EpevisEfIppous.name
meMA.Ode4C11.text = "Ἐπέβης Ἀγγέλοις, ὥσπερ ἐφ' ἵπποις Φιλάνθρωπε, καὶ ἐδέξω χερσί σου ἡνίας αὐτῶν, καὶ σωτηρία γέγονεν ἡ ἱππασία σου, τοῖς ἀπαύστως βοῶσι· Δόξα τῇ δυνάμει σου Κύριε."

meMA.Ode4C12.ode = misc_gr_GR_cog.Ode4
meMA.Ode4C12.mode = misc_gr_GR_cog.Mode8
meMA.Ode4C12.melody = he.h.m8_gr_GR_cog.EpevisEfIppous.name
meMA.Ode4C12.text = "Καλύπτει Ἀγγέλους, ἡ ἀρετή σου Φιλάνθρωπε, καὶ τῆς γῆς ἐπληρώθη τὰ πέρατα, τῆς σῆς ἐνδόξου ἄναρχε θείας αἰνέσεως, σὺν αὐτοῖς σοι βοώσης· Δόξα τῇ δυνάμει σου Κύριε."

meMA.Ode4C13.ode = misc_gr_GR_cog.Ode4
meMA.Ode4C13.mode = misc_gr_GR_cog.Mode8
meMA.Ode4C13.melody = he.h.m8_gr_GR_cog.EpevisEfIppous.name
meMA.Ode4C13.text = "Ἐξῆλθες οἰκτίρμον, εἰς σωτηρίαν λαοῦ σου Χριστέ· συγκαλεῖς δὲ τὰς φίλας Δυνάμεις σου, καὶ εὐφροσύνη γέγονεν ἡ παρουσία σου, τοῖς πιστῶς σοι βοῶσι· Δόξα τῇ δυνάμει σου Κύριε."

meMA.Ode4C1T.ode = misc_gr_GR_cog.Ode4
meMA.Ode4C1T.mode = misc_gr_GR_cog.Mode8
meMA.Ode4C1T.melody = he.h.m8_gr_GR_cog.EpevisEfIppous.name
meMA.Ode4C1T.text = "Παρθένος καὶ Μήτηρ, ὑπερφυῶς ὤφθης Πάναγνε, ὡς Θεὸν τὸν αὐτόν τε καὶ ἄνθρωπον, Χριστὸν τεκοῦσα, ᾧ μετὰ δέους κραυγάζουσι, τῶν Ἀγγέλων αἱ τάξεις· Δόξα τῇ δυνάμει σου Κύριε."

meMA.Ode4C21.ode = misc_gr_GR_cog.Ode4
meMA.Ode4C21.mode = misc_gr_GR_cog.Mode8
meMA.Ode4C21.melody = he.h.m8_gr_GR_cog.SyMouIschys.name
meMA.Ode4C21.text = "Ἱεριχώ, ὤφθη δυνάμεως Ἀρχιστράτηγος, πολεμοῦντι, πάλαι Ἰησοῦ τῷ Ναυῆ, νικοποιῶν καὶ ὑπερμαχῶν, Μιχαὴλ ὁ μέγας, τῶν Ἀσωμάτων ὁ ἔξαρχος, ὑφ' οὗ λαβὼν τὸ σθένος, ὁ θεράπων Κυρίου, δορυάλωτον εἷλε τὸ φρούριον."

meMA.Ode4C22.ode = misc_gr_GR_cog.Ode4
meMA.Ode4C22.mode = misc_gr_GR_cog.Mode8
meMA.Ode4C22.melody = he.h.m8_gr_GR_cog.SyMouIschys.name
meMA.Ode4C22.text = "Ἄρχων ποτέ, τῶν ἀσωμάτων Δυνάμεων, ὤφθη φέρων, τέκνου εὐαγγέλια, τῷ Ζαχαρίᾳ τῷ ἱερεῖ, Γαβριὴλ ὁ μέγας, ὁ θεῖος ὄντως Ἀρχάγγελος· διὸ φωνὴ τοῦ Λόγου, γεννηθείς, Ἰωάννης, τῷ πατρὶ τὴν φωνὴν ἀποδίδωσιν."

meMA.Ode4C23.ode = misc_gr_GR_cog.Ode4
meMA.Ode4C23.mode = misc_gr_GR_cog.Mode8
meMA.Ode4C23.melody = he.h.m8_gr_GR_cog.SyMouIschys.name
meMA.Ode4C23.text = "Χαίρει χαρὰ πάντα τὰ πέρατα σήμερον, τὴν αἰσίαν, μνήμην ἑορτάζοντα, τῶν Ἀρχαγγέλων σου ὁ Θεός, Μιχαὴλ τοῦ θείου, καὶ Γαβριὴλ τοῦ θεόφρονος· συγχαίρει δὲ καὶ πᾶσα, τῶν Ἀγγέλων ἡ τάξις, ὅτι σῴζεται κόσμος τῇ σκέπῃ αὐτῶν."

meMA.Ode4C2T.ode = misc_gr_GR_cog.Ode4
meMA.Ode4C2T.mode = misc_gr_GR_cog.Mode8
meMA.Ode4C2T.melody = he.h.m8_gr_GR_cog.SyMouIschys.name
meMA.Ode4C2T.text = "Μόνη ἁγνή, πέφυκας καὶ μετὰ γέννησιν, μόνη ὤφθης, ἄνανδρος θηλάζουσα, τὸν τοῦ Πατρὸς Λόγον ἀληθῆ, Πνεύματι Ἁγίῳ, λαβόντα δούλου μορφὴν καθ' ἡμᾶς, Παρθένε Θεοτόκε, οὗ τὴν θέαν τιμῶντες, τῆς μορφῆς τὴν ἐμφέρειαν σέβομεν."

meMA.Ode5C11.ode = misc_gr_GR_cog.Ode5
meMA.Ode5C11.mode = misc_gr_GR_cog.Mode8
meMA.Ode5C11.melody = he.h.m8_gr_GR_cog.TonEkNyktosAgnosias.name
meMA.Ode5C11.text = "Ἀνεπιστρέπτῳ τῷ πόθῳ, ἀεὶ πρὸς τὸ ἄναντες, πρὸς σὲ Χριστὲ φερόμεναι, τὸ ἀκρότατον ἁπάντων τῶν ἐφετῶν, Ἀγγέλων αἱ δυνάμεις, ἀκαταπαύστως σε δοξάζουσιν."

meMA.Ode5C12.ode = misc_gr_GR_cog.Ode5
meMA.Ode5C12.mode = misc_gr_GR_cog.Mode8
meMA.Ode5C12.melody = he.h.m8_gr_GR_cog.TonEkNyktosAgnosias.name
meMA.Ode5C12.text = "Σὺ νοεροὺς κατ' οὐσίαν, ἀφθάρτους τῇ χάριτι, τῇ σῇ Χριστὲ κατέστησας, ὑμνῳδοὺς τῆς σῆς μεγαλειότητος, τοὺς Ἀγγέλους σου κατ' εἰκόνα, ἐδημιούργησας ἀκατάληπτε."

meMA.Ode5C13.ode = misc_gr_GR_cog.Ode5
meMA.Ode5C13.mode = misc_gr_GR_cog.Mode8
meMA.Ode5C13.melody = he.h.m8_gr_GR_cog.TonEkNyktosAgnosias.name
meMA.Ode5C13.text = "Σὺ ἀκλινεῖς πρὸς τὸ χεῖρον, τῇ πρὸς σὲ ἐγγύτητι Χριστέ, τοὺς σοὺς ἐφύλαξας λειτουργούς· πηγὴ γὰρ ἀγαθότητος, σὺ ὑπάρχων ἀγαθύνεις, τοὺς ἐπαξίως σοι λατρεύοντας."

meMA.Ode5C1T.ode = misc_gr_GR_cog.Ode5
meMA.Ode5C1T.mode = misc_gr_GR_cog.Mode8
meMA.Ode5C1T.melody = he.h.m8_gr_GR_cog.TonEkNyktosAgnosias.name
meMA.Ode5C1T.text = "Ἡ μετὰ τόκον Παρθένος, μόνη ἀπειρόγαμε ἁγνή, Μαρία ἄχραντε, τῷ λιμένι σου ἡμᾶς καθόρμισον, ἐκ κινδύνων ὁδηγοῦσα, πρὸς σωτηρίαν τὴν αἰώνιον."

meMA.Ode5C21.ode = misc_gr_GR_cog.Ode5
meMA.Ode5C21.mode = misc_gr_GR_cog.Mode8
meMA.Ode5C21.melody = he.h.m8_gr_GR_cog.InaTiMeAposo.name
meMA.Ode5C21.text = "Ἀπειθοῦντι τὸ πάλαι, τοῦ Θεοῦ πρὸς ἄρρητα καὶ θεῖα θαύματα, Βαλαὰμ τῷ μάντει, ἐν ἀμφόδῳ ὁ Ἄγγελος ὄνῳ φανείς, φοβερῶς ἤλεγξε, καὶ λογικὸν τὸ ζῶον δείξας, τὸ τῆς φύσεως ἤμειψε γνώρισμα."

meMA.Ode5C22.ode = misc_gr_GR_cog.Ode5
meMA.Ode5C22.mode = misc_gr_GR_cog.Mode8
meMA.Ode5C22.melody = he.h.m8_gr_GR_cog.InaTiMeAposo.name
meMA.Ode5C22.text = "Συσχεθέντι τῷ Πέτρω, καὶ εἱρκτῇ προσμένοντι, Ἄγγελος ὤφθη Θεοῦ, τῶν χειρῶν Ἡρῴδου, καὶ δεσμῶν καὶ θανάτου λυτρούμενος· διὸ δεῦτε πάντες, ὡς τῶν ψυχῶν φρουρούς ἐνθέους, τοὺς σοφοὺς Ἀρχαγγέλους τιμήσωμεν."

meMA.Ode5C23.ode = misc_gr_GR_cog.Ode5
meMA.Ode5C23.mode = misc_gr_GR_cog.Mode8
meMA.Ode5C23.melody = he.h.m8_gr_GR_cog.InaTiMeAposo.name
meMA.Ode5C23.text = "Τῶν πολέμων τὰς στάσεις, Ἄγγελοι Ἀρχάγγελοι θεῖαι Δυνάμεις Θεοῦ, καὶ τῆς Ἐκκλησίας, τὰς αἱρέσεις καὶ πάντα τὰ σκάνδαλα, ταῖς ὑμῶν λύσατε, πρὸς τὸν Θεόν ἀεὶ πρεσβείαις, καὶ ἡμᾶς ἐν εἰρήνῃ φρουρήσατε."

meMA.Ode5C2T.ode = misc_gr_GR_cog.Ode5
meMA.Ode5C2T.mode = misc_gr_GR_cog.Mode8
meMA.Ode5C2T.melody = he.h.m8_gr_GR_cog.InaTiMeAposo.name
meMA.Ode5C2T.text = "Ἐν δυσὶ ταῖς οὐσίαις, ἕνα σε γινώσκομεν Θεὸν τῆς κτίσεως, ἐνεργείαις ἄμφω, καὶ θελήσεσιν ὄντα ἀσύγχυτον, τὸν Υἱὸν τοῦ Θεοῦ, ἐκ γυναικὸς σάρκα λαβόντα, ἧς τὴν θέαν τιμῶμεν τοῖς πίναξιν."

meMA.Ode6C11.ode = misc_gr_GR_cog.Ode6
meMA.Ode6C11.mode = misc_gr_GR_cog.Mode8
meMA.Ode6C11.melody = he.h.m8_gr_GR_cog.TonIonanEnToKitei.name
meMA.Ode6C11.text = "Θεοπρεπῶς, ἐκ μὴ ὄντων Κύριε, τῷ λόγῳ σου παρήγαγες, οὐσίας τῶν ἐπουρανίων, ἀθανάτων στρατιῶν, φωτοειδεῖς αὐτὰς ἐργασάμενος."

meMA.Ode6C12.ode = misc_gr_GR_cog.Ode6
meMA.Ode6C12.mode = misc_gr_GR_cog.Mode8
meMA.Ode6C12.melody = he.h.m8_gr_GR_cog.TonIonanEnToKitei.name
meMA.Ode6C12.text = "Μύσται σεπτοί, τῆς Θεοῦ αἰνέσεως, γεγόνατε Ἀσώματοι, πολῖται τῆς ἐπουρανίου, καὶ θείας ὄντως σκηνῆς, τῷ Ποιητῇ ἀξίως λατρεύοντες."

meMA.Ode6C13.ode = misc_gr_GR_cog.Ode6
meMA.Ode6C13.mode = misc_gr_GR_cog.Mode8
meMA.Ode6C13.melody = he.h.m8_gr_GR_cog.TonIonanEnToKitei.name
meMA.Ode6C13.text = "Τῶν Ἀσωμάτων, τάξεις νοεραὶ σε, Υἱὲ Θεοῦ προάναρχε, αἰνοῦσιν ἀκαταπαύστως, καὶ δοξολογοῦσιν, ὡς Ποιητὴν καὶ Κτίστην τοῦ σύμπαντος."

meMA.Ode6C1T.ode = misc_gr_GR_cog.Ode6
meMA.Ode6C1T.mode = misc_gr_GR_cog.Mode8
meMA.Ode6C1T.melody = he.h.m8_gr_GR_cog.TonIonanEnToKitei.name
meMA.Ode6C1T.text = "Τὸν τῷ Πατρί, ἐν ὑψίστοις ἄχραντε, ἀνάρχως συνεδρεύοντα, ἀγκάλαις σαῖς ἐπανακλῖναι ἠξίωσαι, ὃν ἡμῖν δίδου Ἁγνή, τοῖς δούλοις σου ἵλεων."

meMA.Ode6C21.ode = misc_gr_GR_cog.Ode6
meMA.Ode6C21.mode = misc_gr_GR_cog.Mode8
meMA.Ode6C21.melody = he.h.m8_gr_GR_cog.IlasthitiMoiSotir.name
meMA.Ode6C21.text = "Ὡς πῦρ καὶ φλόγα καὶ φῶς, τοὺς ἀσωμάτους ὑπάρχοντας, ἐκ τῆς ὑλώδους φθοράς, τὸν νοῦν ἀνιπτάμενοι, ὑλαίοις ἐν χείλεσι, τοὺς ἀΰλους φόβῳ, ἐν τοῖς ᾄσμασι τιμήσωμεν."

meMA.Ode6C22.ode = misc_gr_GR_cog.Ode6
meMA.Ode6C22.mode = misc_gr_GR_cog.Mode8
meMA.Ode6C22.melody = he.h.m8_gr_GR_cog.IlasthitiMoiSotir.name
meMA.Ode6C22.text = "Νεκρώσατε τῶν παθῶν, τὰς καταιγίδας Ἀρχάγγελοι, καὶ παύσατε σὺν αὐτοῖς, τὰ σκάνδαλα ἅπαντα, τῆς πίστεως Ἅγιοι, τῆς Τριάδος ὄντες, Ἀρχιστράτηγοι πυρίμορφοι."

meMA.Ode6C23.ode = misc_gr_GR_cog.Ode6
meMA.Ode6C23.mode = misc_gr_GR_cog.Mode8
meMA.Ode6C23.melody = he.h.m8_gr_GR_cog.IlasthitiMoiSotir.name
meMA.Ode6C23.text = "Ἀρχάγγελοι τοῦ Θεοῦ, τῶν Ἀσωμάτων οἱ ἔξαρχοι, τῇ παρρησίᾳ ὑμῶν, ἐκ πάσης αἱρέσεως, ἡμᾶς διασώσατε, Μιχαὴλ ὁ Ἄρχων, καὶ Γαβριὴλ οἱ Ἀρχιστράτηγοι."

meMA.Ode6C2T.ode = misc_gr_GR_cog.Ode6
meMA.Ode6C2T.mode = misc_gr_GR_cog.Mode8
meMA.Ode6C2T.melody = he.h.m8_gr_GR_cog.IlasthitiMoiSotir.name
meMA.Ode6C2T.text = "Νηδύος ὤφθης ἑκών, ἐξ ἀπειράνδρου σαρκούμενος, ὁ ἄσαρκος ὡς Θεός, Χριστὲ σαρκοφόρος δέ, ὡς ἄνθρωπος πέφυκας, οὗ τῆς ἐμφερείας, οἱ πιστοὶ τὸ εἶδος σέβομεν."

meMA.Kontakion1.mode = misc_gr_GR_cog.Mode2
meMA.Kontakion1.melody = ""
meMA.Kontakion1.text = "Ἀρχιστράτηγοι Θεοῦ, λειτουργοὶ θείας δόξης, τῶν ἀνθρώπων ὁδηγοί, καὶ ἀρχηγοὶ Ἀσωμάτων, τὸ συμφέρον ἡμῖν αἰτήσασθε, καὶ τὸ μέγα ἔλεος, ὡς τῶν Ἀσωμάτων Ἀρχιστράτηγοι."

meMA.Oikos1.text = "Ἔφης φιλάνθρωπε ἐν Γραφαῖς σου, πλήθη χαίρειν Ἀγγέλων ἐν οὐρανῷ, ἐπ' ἀνθρώπῳ ἑνὶ μετανοοῦντι, Ἀθάνατε· ὅθεν ἡμεῖς οἱ ἐν ἀνομίαις, ἀναμάρτητε, μόνε καρδιογνῶστα, σὲ δυσωπεῖν καθ' ἑκάστην τολμῶμεν ὡς εὔσπλαγχνον, οἰκτεῖραι καὶ καταπέμψαι ἀναξίοις κατάνυξιν, Δέσποτα, παρέχων ἡμῖν συγχώρησιν· ὑπὲρ πάντων γὰρ ἡμῶν πρεσβεύουσιν, οἱ τῶν Ἀσωμάτων Ἀρχιστράτηγοι."

meMA.Synaxarion.text = ""

meMA.Ode7C11.ode = misc_gr_GR_cog.Ode7
meMA.Ode7C11.mode = misc_gr_GR_cog.Mode8
meMA.Ode7C11.melody = he.h.m8_gr_GR_cog.PaidesEvraion.name
meMA.Ode7C11.text = "ᾯ παρειστήκεισαν ἀπαύστως, λειτουργοῦσαι μυριάδες τῶν Ἀγγέλων, τοῦ προσώπου ὁρᾶν μὴ φέρουσαι τὴν θέαν· εὐλογητὸς εἶ Κύριε, ὁ Θεὸς ἀναβοῶσιν."

meMA.Ode7C12.ode = misc_gr_GR_cog.Ode7
meMA.Ode7C12.mode = misc_gr_GR_cog.Mode8
meMA.Ode7C12.melody = he.h.m8_gr_GR_cog.PaidesEvraion.name
meMA.Ode7C12.text = "Φῶτα ἀνέδειξας οἰκτίρμον, τῶν Ἀγγέλων σου τὴν ἄϋλον οὐσίαν, τοῦ ἀρρήτου φωτὸς πληρούμενα ἀπαύστως· Εὐλογητὸς εἶ κράζοντα, ὁ Θεὸς εἰς τοὺς αἰῶνας."

meMA.Ode7C13.ode = misc_gr_GR_cog.Ode7
meMA.Ode7C13.mode = misc_gr_GR_cog.Mode8
meMA.Ode7C13.melody = he.h.m8_gr_GR_cog.PaidesEvraion.name
meMA.Ode7C13.text = "Λόγῳ σου τῷ ἐνυποστάτῳ, τῶν Ἀγγέλων τὴν πληθὺν δημιουργήσας, ἁγιάσας δὲ θείῳ Πνεύματι Τριάδα, θεολογεῖν ἐδίδαξας, ὁ Θεὸς εἰς τοὺς αἰῶνας."

meMA.Ode7C1Tr.ode = misc_gr_GR_cog.Ode7
meMA.Ode7C1Tr.mode = misc_gr_GR_cog.Mode8
meMA.Ode7C1Tr.melody = he.h.m8_gr_GR_cog.PaidesEvraion.name
meMA.Ode7C1Tr.text = "Τρεῖς ἐννοοῦντες ὑποστάσεις, ἀπερίγραπτον δοξάζομεν οὐσίαν, τὸν Πατέρα καὶ Υἱὸν καὶ τὸ Πνεῦμα βοῶντες· Εὐλογητὸς εἶ Κύριε, ὁ Θεὸς εἰς τοὺς αἰῶνας."

meMA.Ode7C21.ode = misc_gr_GR_cog.Ode7
meMA.Ode7C21.mode = misc_gr_GR_cog.Mode8
meMA.Ode7C21.melody = he.h.m8_gr_GR_cog.OiEkTisIoudaias.name
meMA.Ode7C21.text = "Σὺν χοροῖς Ἀσωμάτων, τῶν ἀνθρώπων τὸ γένος δεῦτε κροτήσωμεν, τὴν αἴσιον ἡμέραν, τῆς μνήμης ἐκτελοῦντες, τῶν σοφῶν Ἀρχαγγέλων Χριστοῦ· Εὐλογητὸς εἶ Θεέ, βοῶντες τῶν Πατέρων."

meMA.Ode7C22.ode = misc_gr_GR_cog.Ode7
meMA.Ode7C22.mode = misc_gr_GR_cog.Mode8
meMA.Ode7C22.melody = he.h.m8_gr_GR_cog.OiEkTisIoudaias.name
meMA.Ode7C22.text = "Ὡς φιλόξενοι πάλαι, Ἀβραὰμ ὁ θεόπτης, καὶ Λὼτ ὁ Ἔνδοξος, ἐξένισαν Ἀγγέλους, καὶ εὗρον κοινωνίαν, σὺν Ἀγγέλοις κραυγάζοντες· Ὁ τῶν Πατέρων ἡμῶν, Θεὸς εὐλογητός εἶ."

meMA.Ode7C23.ode = misc_gr_GR_cog.Ode7
meMA.Ode7C23.mode = misc_gr_GR_cog.Mode8
meMA.Ode7C23.melody = he.h.m8_gr_GR_cog.OiEkTisIoudaias.name
meMA.Ode7C23.text = "Μανωὲ τῷ γενναίῳ, καὶ Τωβὶτ τῷ πανσόφῳ, ὤφθησαν Ἄγγελοι, ἀμείβοντες τὰ ἄθλα, τοῦ βίου κατ' ἀξίαν· καὶ τῶν Παίδων ὁ Ἄγγελος, ἔσβεσε φλόγα ποτέ, πυρὸς καμίνου ὄντως."

meMA.Ode7C2T.ode = misc_gr_GR_cog.Ode7
meMA.Ode7C2T.mode = misc_gr_GR_cog.Mode8
meMA.Ode7C2T.melody = he.h.m8_gr_GR_cog.OiEkTisIoudaias.name
meMA.Ode7C2T.text = "Τὸ ἡμέτερον ὅλον, ἐκ Παρθένου λαβόντα, δίχα τροπῆς, Ἰησοῦ, ταῖς φύσεσι διπλοῦν σε, ἀλλ' ἕνα ὑποστάσει, πατρικῶς σε κηρύττομεν· ἧς καὶ τὸ εἶδος πιστῶς, σέβομεν ἐκτυποῦντες."

meMA.Ode8C11.ode = misc_gr_GR_cog.Ode8
meMA.Ode8C11.mode = misc_gr_GR_cog.Mode8
meMA.Ode8C11.melody = he.h.m8_gr_GR_cog.TonEnOreiAgio.name
meMA.Ode8C11.text = "Τῶν Ἀγγέλων, ζηλώσωμεν τὸν βίον, καὶ τὰς φρένας, πτερώσωμεν εἰς ὕψος, καὶ σὺν αὐτοῖς ἀΰλως ἀναμέλψωμεν, Κύριον ὑμνοῦντες, καὶ ὑπερυψοῦντες, εἰς πάντας τούς αἰῶνας."

meMA.Ode8C12.ode = misc_gr_GR_cog.Ode8
meMA.Ode8C12.mode = misc_gr_GR_cog.Mode8
meMA.Ode8C12.melody = he.h.m8_gr_GR_cog.TonEnOreiAgio.name
meMA.Ode8C12.text = "Θιασῶται, χορείας οὐρανίου, οἱ τὸν θρόνον ἀμφέποντες τῆς δόξης, περὶ Θεόν τε πάντοτε στρεφόμενοι, Ἄγγελοι ὑμνοῦσι, καὶ ὑπερυψοῦσιν, αὐτὸν εἰς τοὺς αἰῶνας."

meMA.Ode8C13.ode = misc_gr_GR_cog.Ode8
meMA.Ode8C13.mode = misc_gr_GR_cog.Mode8
meMA.Ode8C13.melody = he.h.m8_gr_GR_cog.TonEnOreiAgio.name
meMA.Ode8C13.text = "Τὴν ἀΰλου, πυρὸς ποιοῦσαν φλόγα, τοὺς ἐν ὕψει, ἀπαύστως λειτουργοῦντας, καί τους Ἀγγέλους πνεύματα δεικνύουσαν, Τριάδα προσκυνοῦμεν, καὶ δοξολογοῦμεν, εἰς πάντας τοὺς αἰῶνας."

meMA.Ode8C1T.ode = misc_gr_GR_cog.Ode8
meMA.Ode8C1T.mode = misc_gr_GR_cog.Mode8
meMA.Ode8C1T.melody = he.h.m8_gr_GR_cog.TonEnOreiAgio.name
meMA.Ode8C1T.text = "Ὡς ἐν πόλῳ, παρειστήκεισαν τρόμῳ, μυριάδες, Ἀγγέλων Ἀρχαγγέλων, ἐν ταῖς ἀγκάλαις φέρειν κατηξίωσαι, τούτῳ Θεοτόκε, πρέσβευε σωθῆναι, τοὺς δοξολογοῦντας, αὐτὸν εἰς τοὺς αἰῶνας."

meMA.Ode8C21.ode = misc_gr_GR_cog.Ode8
meMA.Ode8C21.mode = misc_gr_GR_cog.Mode8
meMA.Ode8C21.melody = he.h.m8_gr_GR_cog.EptaplasiosKaminon.name
meMA.Ode8C21.text = "Ἄρχων Ἀγγέλων πέφυκε, Μιχαὴλ ὁ Ἀρχάγγελος, ἀλλὰ συνδοξάζεται, αὐτῷ λαμπρότατα, ὁ μύστης τῆς χάριτος, καὶ τῆς Παρθένου μνήστωρ σεπτός, ὁ τῶν Ἀσωμάτων, Στρατηγός ἐπαξίως, χαρὰν προδιαγγέλλων, Γαβριὴλ τοῖς βοῶσι· Λαὸς ὑπερυψοῦτε, Χριστὸν εἰς τοὺς αἰῶνας."

meMA.Ode8C22.ode = misc_gr_GR_cog.Ode8
meMA.Ode8C22.mode = misc_gr_GR_cog.Mode8
meMA.Ode8C22.melody = he.h.m8_gr_GR_cog.EptaplasiosKaminon.name
meMA.Ode8C22.text = "Τὰ τῶν Ἀγγέλων τάγματα, ἐν ποικίλῃ μορφῇ κατιδών, Ἰεζεκιὴλ προϊστορῶν ἐκήρυττεν, ἐν οἷς ἑξαπτέρυγα, τὰ Σεραφὶμ παρίστανται, καὶ τὰ Χερουβίμ, πολυομμάτως ἐκύκλουν, μεθ' ὧν τοὺς Ἀρχαγγέλους, ἠλεκτρίνους ἑώρα, Χριστὸν δοξολογοῦντας, εἰς πάντας τοὺς αἰῶνας."

meMA.Ode8C23.ode = misc_gr_GR_cog.Ode8
meMA.Ode8C23.mode = misc_gr_GR_cog.Mode8
meMA.Ode8C23.melody = he.h.m8_gr_GR_cog.EptaplasiosKaminon.name
meMA.Ode8C23.text = "Ὡς φοβερὰν τὴν ἔλευσιν, τῆς δευτέρας καθόδου σου, ἐκδηλοποιῶν ὁ Δανιὴλ προέλεγεν· Ὡς θρόνοι ἐτέθησαν, καὶ παλαιὸς ἐκάθησε, καὶ τὰς τῶν Ἀγγέλων, μυριάδας εἰσάγει, ἐν φόβῳ, παρεστώσας, καὶ φωναῖς ἀσιγήτοις, βοώσας τῇ Τριάδι, εἰς πάντας τοὺς αἰῶνας."

meMA.Ode8C2T.ode = misc_gr_GR_cog.Ode8
meMA.Ode8C2T.mode = misc_gr_GR_cog.Mode8
meMA.Ode8C2T.melody = he.h.m8_gr_GR_cog.EptaplasiosKaminon.name
meMA.Ode8C2T.text = "Ὁ τῷ Πατρὶ καὶ Πνεύματι, ὁμοούσιος Λόγος ἑκών, ὤφθη καὶ ἡμῖν, ἐκ τῆς Παρθένου σύμμορφος, οὐ φύρας εἰς ἄλληλα, τὰ τῆς φρικτῆς ἑνώσεως· εἷς γὰρ ὁ αὐτός, ἐν ἑκατέροις δείκνυται, ἐν δύο ταῖς οὐσίαις, καὶ μιᾷ, ὑποστάσει, ἧς νῦν τῆς ἐμφερείας, τὸν τύπον προσκυνοῦμεν."

meMA.Ode9C11.ode = misc_gr_GR_cog.Ode9
meMA.Ode9C11.mode = misc_gr_GR_cog.Mode8
meMA.Ode9C11.melody = he.h.m8_gr_GR_cog.OrousParilthes.name
meMA.Ode9C11.text = "Σὲ τὸν ἀρρήτως ἑνώσαντα, τοῖς ἐπουρανίοις Χριστὲ τὰ ἐπίγεια, καὶ μίαν Ἐκκλησίαν, ἀποτελέσαντα Ἀγγέλων καὶ ἀνθρώπων, ἀκαταπαύστως μεγαλύνομεν."

meMA.Ode9C12.ode = misc_gr_GR_cog.Ode9
meMA.Ode9C12.mode = misc_gr_GR_cog.Mode8
meMA.Ode9C12.melody = he.h.m8_gr_GR_cog.OrousParilthes.name
meMA.Ode9C12.text = "Ἄγγελοί τε καὶ Ἀρχάγγελοι, Θρόνοι, Ἐξουσίαι καὶ Κυριότητες, Ἀρχαί τε καὶ Δυνάμεις, Χερουβὶμ καὶ Σεραφίμ, μετὰ τῆς Θεοτόκου, ὑπὲρ τοῦ κόσμου ἱκετεύσατε."

meMA.Ode9C13.ode = misc_gr_GR_cog.Ode9
meMA.Ode9C13.mode = misc_gr_GR_cog.Mode8
meMA.Ode9C13.melody = he.h.m8_gr_GR_cog.OrousParilthes.name
meMA.Ode9C13.text = "Πάντων προστάται δεικνύμενοι Μιχαὴλ σὺν τῷ, Γαβριήλ, ἐπισκέψασθε τοὺς ἐκ πόθου τιμῶντας, τὴν πανέορτον ὑμῶν μνήμην, καὶ πιστῶς ἀνυμνοῦντας, σῴζεσθε παντοίας περιστασεως."

meMA.Ode9C1T.ode = misc_gr_GR_cog.Ode9
meMA.Ode9C1T.mode = misc_gr_GR_cog.Mode8
meMA.Ode9C1T.melody = he.h.m8_gr_GR_cog.OrousParilthes.name
meMA.Ode9C1T.text = "Λόγον ἐδέξω τὸν ἄναρχον, φύσιν τὴν ἐμήν, ἀναπλάσαι βουλόμενον, καὶ τοῦτον σαρκωθέντα, Παρθένε τέτοκας· διὸ σε Θεοτόκε, ἀκαταπαύστως μεγαλύνομεν."

meMA.Ode9C21.ode = misc_gr_GR_cog.Ode9
meMA.Ode9C21.mode = misc_gr_GR_cog.Mode8
meMA.Ode9C21.melody = he.h.m8_gr_GR_cog.KyriosTheotokon.name
meMA.Ode9C21.text = "Νοσούντων καὶ πλεόντων, καὶ τῶν ἐν ἀνάγκαις, πρὸς σωτηρίαν ὑπέρμαχοι ὤφθητε, τῶν Ἀσωμάτων οἱ πρῶτοι, Μιχαὴλ καὶ Γαβριήλ."

meMA.Ode9C22.ode = misc_gr_GR_cog.Ode9
meMA.Ode9C22.mode = misc_gr_GR_cog.Mode8
meMA.Ode9C22.melody = he.h.m8_gr_GR_cog.KyriosTheotokon.name
meMA.Ode9C22.text = "Δυνάμεων καὶ θρόνων, χοροῖς συγχορεύων, ὡς Στρατηγὸς τῶν Ἀγγέλων καὶ μύστης Θεοῦ, ὑπὲρ ἡμῶν τῷ Σωτῆρι, Γαβριὴλ πρέσβευε."

meMA.Ode9C23.ode = misc_gr_GR_cog.Ode9
meMA.Ode9C23.mode = misc_gr_GR_cog.Mode8
meMA.Ode9C23.melody = he.h.m8_gr_GR_cog.KyriosTheotokon.name
meMA.Ode9C23.text = "Ὡς φύλακες τοῦ κόσμου, καὶ τῆς Ἐκκλησίας, καὶ Ταξιάρχαι τῶν ἄνω Δυνάμεων, ὑπὲρ ἡμῶν τὸν Σωτῆρα, καθικετεύσατε."

meMA.Ode9C2T.ode = misc_gr_GR_cog.Ode9
meMA.Ode9C2T.mode = misc_gr_GR_cog.Mode8
meMA.Ode9C2T.melody = he.h.m8_gr_GR_cog.KyriosTheotokon.name
meMA.Ode9C2T.text = "Συμφώνως Θεοτόκε, Σὲ δοξολογοῦμεν, ὅτι παθῶν καὶ κινδύνων λυτροῦσαι ἡμᾶς, καὶ τὰς ἡμῶν ἱκεσίας, ἐπ' ἀγαθοῖς ἐκπληροῖς."

meMA.Exaposteilarion1.mode = misc_gr_GR_cog.Mode3
meMA.Exaposteilarion1.melody = he.a.m3_gr_GR_cog.EnPnevmatiToIero.name
meMA.Exaposteilarion1.text = "Ὡς πρόμαχον καὶ πρύτανιν, τοῦ βροτείου σε γένους, καὶ προνομέα ἄριστον, Ἀρχιστράτηγε θεῖε, ἀνέδειξεν ὁ Ποιητής, καὶ Θεὸς καὶ δόξῃ σε, τετίμηκεν ἀπορρήτως, τοῦ προσφωνεῖν ἀνενδότως, τὸν τρισάγιον καὶ θεῖον, ἐπινίκιον ὕμνον."

meMA.Exaposteilarion2.mode = misc_gr_GR_cog.Mode2
meMA.Exaposteilarion2.melody = he.a.m2_gr_GR_cog.GynaikesAkoutisthite.name
meMA.Exaposteilarion2.text = "Ἀρρήτως πυρσευόμενος, ταῖς θεϊκαῖς ἐλλάμψεσι, τῆς ὑπερφώτου Τριάδος, διέρχῃ πᾶσαν τὴν κτίσιν, ὡς ἀστραπὴ Ἀρχάγγελε, πληρῶν τὸ θεῖον πρόσταγμα, Μιχαὴλ ἀστραπόμορφε, φρουρῶν φυλάττων καὶ σκέπων, τοὺς σὲ φαιδρῶς ἀνυμνοῦντας."

meMA.Exaposteilarion3.mode = misc_gr_GR_cog.Mode2
meMA.Exaposteilarion3.melody = he.a.m2_gr_GR_cog.ToisMathitaisSynelthomen.name
meMA.Exaposteilarion3.text = "Ἐξουσιῶν Δυνάμεων, Ἀρχαγγέλων Ἀγγέλων, Κυριοτήτων Θρόνων τε, καὶ Ἀρχῶν πρωτοστάτης, ὑπὸ Θεοῦ κατεστάθης, Ἀρχιστράτηγε θεῖε, Μιχαὴλ ὑπερένδοξε· τῷ ἀστέκτῳ οὖν θρόνῳ, παρεστηκώς, σκέπε φρούρει φύλαττε σῷζε πάντας, τοὺς πίστει σε γεραίροντας, τὸν τοῦ κόσμου προστάτην."

meMA.ExapTheotokion.mode = misc_gr_GR_cog.Mode2
meMA.ExapTheotokion.melody = he.a.m2_gr_GR_cog.ToisMathitaisSynelthomen.name
meMA.ExapTheotokion.text = "Τιμιωτέρα πέφυκας, Χερουβὶμ τῶν ἐνδόξων, καὶ Σεραφὶμ Πανύμνητε, τῶν φρικτῶν ἀσυγκρίτως, ἐνδοξοτέρα καὶ πάντων, τῶν Ἁγίων Ἀγγέλων, ἁγιωτέρα Πάναγνε· τόν γὰρ Κτίστην τῶν ὅλων, σωματικῶς, ἀπορρήτως τέτοκας Θεοτόκε, ὃν αἴτησαι τοῖς δούλοις σου, λύτρον δοῦναι πταισμάτων."

meMA.Lauds1.mode = misc_gr_GR_cog.Mode1
meMA.Lauds1.melody = he.a.m1_gr_GR_cog.TonOuranionTagmaton.name
meMA.Lauds1.text = "Τῶν οὐρανίων ταγμάτων ὡς προεξάρχοντα, καὶ τῶν ἐν γῇ ἀνθρώπων, ἰσχυρὸν σε προστάτην, φύλακα καὶ ῥύστην ὑμνοῦμεν πιστῶς, Μιχαὴλ Ἀρχιστράτηγε, καθικετεύοντες πάσης φθοροποιοῦ, ἀλγηδόνος ἡμᾶς ῥύσασθαι."

meMA.Lauds2.mode = misc_gr_GR_cog.Mode1
meMA.Lauds2.melody = he.a.m1_gr_GR_cog.TonOuranionTagmaton.name
meMA.Lauds2.text = "Ὁ ταξιάρχης τῶν ἄνω θείων Δυνάμεων, σήμερον συγκαλεῖται, τῶν βροτῶν τὰς χορείας, μίαν σὺν Ἀγγέλοις φαιδρὰν ἑορτήν, συγκροτῆσαι Συνάξεως, αὐτῶν τῆς θείας καὶ ἅμα ὕμνον Θεῷ, ἀναμέλψαι τὸν τρισάγιον."

meMA.Lauds3.mode = misc_gr_GR_cog.Mode1
meMA.Lauds3.melody = he.a.m1_gr_GR_cog.TonOuranionTagmaton.name
meMA.Lauds3.text = "Ὑπὸ τὴν σκέπην τῶν θείων ἡμᾶς πτερύγων σου, προσπεφευγότας πίστει, Μιχαὴλ θεῖε νόε, φύλαττε καὶ σκέπε ἐν βίῳ παντί, καὶ ἐν ὥρᾳ Ἀρχάγγελε, τῇ τοῦ θανάτου σὺ πάρεσο βοηθός, ἡμῖν πᾶσιν εὐμενέστατος."

meMA.LaudsGlory.mode = misc_gr_GR_cog.Mode5
meMA.LaudsGlory.melody = ""
meMA.LaudsGlory.text = "Ὅπου ἐπισκιάσῃ ἡ χάρις σου Ἀρχάγγελε, ἐκεῖθεν τοῦ διαβόλου διώκεται ἡ δύναμις· οὐ φέρει γὰρ τῷ φωτί σου προσμένειν, ὁ πεσὼν Ἑωσφόρος· Διὸ αἰτοῦμέν σε τὰ πυρφόρα αὐτοῦ βέλη, τὰ καθ' ἡμῶν κινούμενα ἀπόσβεσον, τῇ μεσιτείᾳ σου λυτρούμενος ἡμᾶς, ἐκ τῶν σκανδάλων αὐτοῦ, ἀξιΰμνητε Μιχαὴλ Ἀρχάγγελε."

meMA.LaudsTheotokion.mode = misc_gr_GR_cog.Mode5
meMA.LaudsTheotokion.melody = ""
meMA.LaudsTheotokion.text = oc.m5.d3_gr_GR_cog.ocVE.AposTheotokion.text

meMA.MM.LaudsSunday.text = properties_gr_GR_cog.media.key

meLI.Kontakion1.mode = meMA.Kontakion1.mode
meLI.Kontakion1.melody = meMA.Kontakion1.melody
meLI.Kontakion1.text = meMA.Kontakion1.text

meLI.SeasonalKontakion.mode = me.m11.d21_gr_GR_cog.meMA.Kontakion1.mode
meLI.SeasonalKontakion.melody = me.m11.d21_gr_GR_cog.meMA.Kontakion1.melody
meLI.SeasonalKontakion.text = me.m11.d21_gr_GR_cog.meMA.Kontakion1.text

meLI.MM.CommunionHymn.text = properties_gr_GR_cog.media.key

meMegalynarion.text = ""

