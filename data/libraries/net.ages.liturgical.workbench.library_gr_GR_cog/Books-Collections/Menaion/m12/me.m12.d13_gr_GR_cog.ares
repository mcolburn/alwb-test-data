A_Resource_Whose_Name = me.m12.d13_gr_GR_cog

meDate.text = "Τῌ ΙΓʹ ΔΕΚΕΜΒΡΙΟΥ" // date, e.g. Τῌ ΙϚʹ ΤΟΥ ΑΥΤΟΥ ΜΗΝΟΣ or July 16
meCommemoration.text = "Μνήμη τῶν Ἁγίων Μαρτύρων Εὐστρατίου, Αὐξεντίου, Εὐγενίου, Μαρδαρίου, καὶ Ὀρέστου, καὶ τῆς Ἁγίας Μάρτυρος Λουκίας τῆς Παρθένου." // full title of day
meShortCommemoration1.text = ""
meInsert1 = "καὶ τῶν Ἁγίων Μαρτύρων Εὐστρατίου, Αὐξεντίου, Εὐγενίου, Μαρδαρίου, καὶ Ὀρέστου, καὶ τῆς Ἁγίας Μάρτυρος Λουκίας τῆς Παρθένου, " // for use in petitions and dismissal
meInsert2 = "ὧν καὶ τὴν μνήμην ἐπιτελοῦμεν· " // for use in petitions and dismissal
meNote.text = ""
meLE.commemoration1 = "Μνήμη τῶν Ἁγίων Μαρτύρων Εὐστρατίου, Αὐξεντίου, Εὐγενίου, Μαρδαρίου, καὶ Ὀρέστου."
meLE.commemoration2 = ""
meHO.number = ""
meHO.rank = ""
meHO.commemorations = ""
meHO.note1 = ""
meHO.note2 = ""

meVE.Stichera01.mode = misc_gr_GR_cog.Mode4
meVE.Stichera01.melody = he.a.m4_gr_GR_cog.EdokasSimeiosin.name
meVE.Stichera01.text = "Λάμπει τὸ μνημόσυνον, τοῦ Ἀθλοφόρου σου Κύριε, Εὐστρατίου ὡς ἥλιος, λαμπρότητι κρύψαντος, ἀηττήτων λόγων, τὴν πολυθεΐαν, ὥσπερ ἀφώτιστον σκηνήν, καταργουμένην ὑπὸ τῆς πίστεως, καὶ τέσσαρας συμμάρτυρας, καὶ συμμετόχους ποιήσαντος, δι' αὐτῶν ἡμῖν δώρησαι, ἱλασμὸν ὡς Φιλάνθρωπος."

meVE.Stichera02.mode = misc_gr_GR_cog.Mode4
meVE.Stichera02.melody = he.a.m4_gr_GR_cog.EdokasSimeiosin.name
meVE.Stichera02.text = "Λόγοις καὶ παθήμασι, καὶ πολυτρόποις στερήσεσι, τῆς ζωῆς ἐπεδείξαντο, ἀγάπην οἱ Ἅγιοι, τὴν πρὸς σὲ τελείαν, μὴ σαλευομένην, σὺν Εὐστρατίῳ τῷ σοφῷ, καὶ Αὐξεντίῳ ἀγωνισάμενοι, Ὀρέστης καὶ Μαρδάριος, μετ' Εὐγενίου οἱ ἔνδοξοι, ταῖς αὐτῶν σῶσον Κύριε, προσευχαῖς τὰς ψυχὰς ἡμῶν."

meVE.Stichera03.mode = misc_gr_GR_cog.Mode4
meVE.Stichera03.melody = he.a.m4_gr_GR_cog.EdokasSimeiosin.name
meVE.Stichera03.text = "Λύσσῃ τοῦ παράφρονος, ὁ εὐκλεὴς μὲν Αὐξέντιος, κεφαλὴν ἀποτέμνεται, Μαρδάριος πάλιν δέ, ἐκ τῶν ἀστραγάλων, κρεμασθεὶς ἐστέφθη, ὁ δὲ Εὐγένιος τομῇ, χειρῶν καὶ γλώττης καθωραΐζεται, Ὀρέστης ἐν κραβάτῳ δέ, τῷ πυριστρώτῳ κομίζεται, ἐν καμίνῳ Εὐστράτιος, ὡς ἀμνὸς Χριστοῦ τίθεται."

meVE.Stichera04.mode = misc_gr_GR_cog.Mode4
meVE.Stichera04.melody = he.a.m4_gr_GR_cog.OsGennaionEnMartysi.name
meVE.Stichera04.text = "Ὡς καλῶς στρατευσάμενος, Βασιλεῖ τῶν δυνάμεων, σεαυτὸν Εὐστράτιε παραδέδωκας, ἐθελουσίως εἰς βάσανα, καὶ βίαιον θάνατον, ἐπαγόμενος χορόν, συμμαρτύρων μακάριον, μεθ' ὧν ἤθλησας, καὶ τῆς νίκης ἐδέξω τοὺς στεφάνους, σὺν αὐτοῖς καθικετεύων, ὑπὲρ ἡμῶν παναοίδιμε."

meVE.Stichera05.mode = misc_gr_GR_cog.Mode4
meVE.Stichera05.melody = he.a.m4_gr_GR_cog.OsGennaionEnMartysi.name
meVE.Stichera05.text = "Ὁ θεόφρων Εὐστράτιος, ὁ γενναῖος Αὐξέντιος, ὁ κλεινὸς Εὐγένιος καὶ Μαρδάριος, σὺν τῷ Ὀρέστῃ ἠρίστευσαν, ἐχθροὺς τροπωσάμενοι, καὶ ἐκλάμψαντες σαφῶς, ὡς ἀστέρες πολύφωτοι, κατεφαίδρυναν, τῶν πιστῶν τὰς καρδίας καὶ τῆς πλάνης, ἀπεδίωξαν τὸ σκότος, τῇ φωταυγείᾳ τοῦ Πνεύματος."

meVE.Stichera06.mode = misc_gr_GR_cog.Mode4
meVE.Stichera06.melody = he.a.m4_gr_GR_cog.OsGennaionEnMartysi.name
meVE.Stichera06.text = "Παρθενίαν ἀκήρατον, ἐμμελῶς ἐξασκήσασα, προσηνέχθης χαίρουσα τῷ Ποιήσαντι· ἀρνησαμένη γὰρ πρόσκαιρον, νυμφίον πανεύφημε, ἐνυμφεύθης τῷ Χριστῷ, καὶ τὸν δρόμον τελέσασα, διὰ πίστεως, καὶ φαιδροῦ μαρτυρίου νῦν παρέχεις, τοῖς τιμῶσί σε Λουκία, τῶν ἰαμάτων χαρίσματα."

meVE.SticGlory.mode = misc_gr_GR_cog.Mode6
meVE.SticGlory.melody = ""
meVE.SticGlory.text = "Δεῦτε φιλομάρτυρες, τοὺς τοῦ Χριστοῦ Ἀθλοφόρους, ἐν ὕμνοις τιμήσωμεν Εὐστράτιον τὸν ἀήττητον Μάρτυρα, Αὐξέντιον καὶ Εὐγένιον, καὶ Μαρδάριον καὶ Ὀρέστην, τὴν πενταυγῆ τῶν Μαρτύρων χορείαν· οἳ καλῶς ἀγωνισάμενοι κατὰ τοῦ ἀοράτου ἐχθροῦ, καὶ βραβεῖα τῆς νίκης ἀναδησάμενοι, πρεσβεύουσι Χριστῷ, ὑπὲρ τῶν πίστει καὶ πόθῳ, τελούντων τὴν μνήμην αὐτῶν."

meVE.SticTheotokion.mode = misc_gr_GR_cog.Mode6
meVE.SticTheotokion.melody = ""
meVE.SticTheotokion.text = oc.m6.d3_gr_GR_cog.ocMA.AposTheotokion.text

meVE.SticStavrotheotokion.mode = misc_gr_GR_cog.Mode6
meVE.SticStavrotheotokion.melody = he.a.m6_gr_GR_cog.TriimerosAnestis.name
meVE.SticStavrotheotokion.text = "Ἐν ξύλῳ τὴν ζωὴν ἡμῶν, ὁρῶσα ἡ Πανάμωμος, Θεοτόκος, κρεμαμένην μητρικῶς, ὠδύρετο βοῶσα· Υἱέ μου καὶ Θεέ μου, σῶσον τοὺς πίστει ἀνυμνοῦντάς σε."

meVE.Aposticha1.mode = misc_gr_GR_cog.Mode1
meVE.Aposticha1.melody = he.a.m1_gr_GR_cog.TonOuranionTagmaton.name
meVE.Aposticha1.text = "Ὁ θαυμαστὸς ἀθλοφόρος, ἡμᾶς Εὐστράτιος, σήμερον συγκαλεῖται, τὴν σεπτὴν αὐτοῦ μνήμην, τελέσαι ἐτησίως· διὸ καὶ ἡμεῖς, συνελθόντες τιμήσωμεν, ὡς ἐραστήν τοῦ Κυρίου, καὶ καρτερῶς, ὑπὲρ τῆς πίστεως ἀθλήσαντα."

meVE.Aposticha2.mode = misc_gr_GR_cog.Mode1
meVE.Aposticha2.melody = he.a.m1_gr_GR_cog.TonOuranionTagmaton.name
meVE.Aposticha2.text = "Δαυϊτικῶς τὴν ἀνδρείαν, καθοπλισάμενος, τὸν δεύτερον καὶ πλάνον, Γολιὰθ ἀποκτείνεις, τῇ πίστει τῆς Τριάδος· ὅθεν ἀεί, συνευφραίνῃ Εὐστράτιε, ἐν οὐρανοῖς μέτ' Ἀγγέλων ἐκδυσωπῶν, τὸν Σωτῆρα τοῦ σωθῆναι ἡμᾶς."

meVE.Aposticha3.mode = misc_gr_GR_cog.Mode1
meVE.Aposticha3.melody = he.a.m1_gr_GR_cog.TonOuranionTagmaton.name
meVE.Aposticha3.text = "Ὡς ὁ Θεσβίτης Ἠλίας, ζηλῶν ἐζήλωσας, προφητικῶς Κυρίῳ , Παντοκράτορι Μάρτυς, Εὐστράτιε θεόφρον, καὶ θράσος κενόν, τῶν ἀνόμων διήλεγξας, καταβαλὼν τῶν εἰδώλων ὡς δυνατός, τὰ βδελύγματα μακάριε."

meVE.AposGlory.mode = misc_gr_GR_cog.Mode5
meVE.AposGlory.melody = ""
meVE.AposGlory.text = "Τῶν τυραννούντων τὰ θράση μὴ δειλιάσαντες, μᾶλλον δὲ τοῦ Χριστοῦ τὴν πίστιν, τρανῶς κηρύξαντες, ξεσμοὺς πολλοὺς καὶ βασάνους ὑπεμείνατε, Εὐστράτιε καὶ Αὐξέντιε, Εὐγένιε καὶ Ὀρέστα, καὶ ἔνδοξε Μαρδάριε. Διὸ πρεσβεύσατε τῷ Βασιλεῖ καὶ Θεῷ, ὑπὲρ ἡμῶν τῶν πίστει, τελούντων τὴν μνήμην ὑμῶν."

meVE.AposTheotokion.mode = misc_gr_GR_cog.Mode5
meVE.AposTheotokion.melody = ""
meVE.AposTheotokion.text = "Χαῖρε ἡ Πύλη τοῦ Θεοῦ, χαῖρε Πανάχραντε Παρθένε Ἁγνή, χαῖρε Δέσποινα καὶ προστασία τοῦ κόσμου, χαῖρε τεῖχος καὶ καταφυγή, καὶ σκέπη τοῦ γένους ἡμῶν."

meVE.AposStavrotheotokion.mode = misc_gr_GR_cog.Mode5
meVE.AposStavrotheotokion.melody = ""
meVE.AposStavrotheotokion.text = "Καθορῶσα πάλαι τὸν Ἀμνὸν ἑαυτῆς, ἡ Παρθένος Μήτηρ καὶ πανάμωμος Κόρη, Σταυρῷ ἀνυψούμενον, ἐβόα δακρύουσα· Οἴμοι Υἱέ μου! πῶς θνῄσκεις, Θεὸς φύσει ὢν ἀθάνατος;"

meVE.Apolytikion1.poet = poets_gr_GR_cog.Gerasimou
meVE.Apolytikion1.mode = misc_gr_GR_cog.Mode4
meVE.Apolytikion1.melody = he.a.m4_gr_GR_cog.OYpsotheisEnToStavro.name
meVE.Apolytikion1.text = "Ἡ πενταυγὴς τῶν Ἀθλοφόρων χορεία, τῇ ἀγώνων νοητῇ δᾳδουχίᾳ, τὴν οίκουμένην ἅπασαν αὐγάζει νοητῶς, ὁ σοφὸς Εὐστράτιος, Αὐξεντίῳ τῷ θείῳ, Ὀρέστης καὶ Μαρδάριος, καὶ Εὐγένιος ἅμα· οὓς εὐφημοῦντες εἴπωμεν πιστοί· χαίροις Μαρτύρων, πεντάριθμε σύλλογε."

meVE.Apolytikion2.poet = poets_gr_GR_cog.Gerasimou
meVE.Apolytikion2.mode = misc_gr_GR_cog.Mode5
meVE.Apolytikion2.melody = he.a.m5_gr_GR_cog.TonSynanarchonLogon.name
meVE.Apolytikion2.text = "Παρθενίας φοροῦσα χλαῖναν ὑπέρλαμπρον, παρθενικῶς ἐμνηστεύθης τῷ Ζωοδότῃ Χριστῷ, καὶ ἀγάπην γεηροῦ μνηστῆρος ἔλιπες· ὅθεν ὡς δῶρα νυμφικά, προσενήνοχας αὐτῷ, τὰ ῥεῖθρα τῶν σῶν αἱμάτων, Λουκία Παρθενομάρτυς· ᾯ καὶ πρεσβεύεις ὑπὲρ πάντων ἡμῶν."

meMA.C1Poet = poets_gr_GR_cog.IoannouMonachou

meMA.Ode1C11.ode = misc_gr_GR_cog.Ode1
meMA.Ode1C11.mode = misc_gr_GR_cog.Mode4
meMA.Ode1C11.melody = he.h.m4_gr_GR_cog.ThalassisToErythraion.name
meMA.Ode1C11.text = "Βραβεύων, ἐν οὐρανοῖς τὰ ἔπαθλα, τοῖς ἐπὶ γῆς ἀθληταῖς, ἀγωνοθέτης κάθηται Χριστός, δεξιᾷ Παντοκράτορι, τοῖς ἀμφὶ τὸν Εὐστράτιον, θείους στεφάνους προτεινόμενος."

meMA.Ode1C12.ode = misc_gr_GR_cog.Ode1
meMA.Ode1C12.mode = misc_gr_GR_cog.Mode4
meMA.Ode1C12.melody = he.h.m4_gr_GR_cog.ThalassisToErythraion.name
meMA.Ode1C12.text = "Χορείαν μαρτυρικὴν πεντάριθμον, δεῦτε κατίδωμεν, ὑπερφυεῖ ἀστράπτουσαν φωτί, κεκτημένην ταξίαρχον, τὸν ποθητὸν Εὐστράτιον, χάριτι θείᾳ στεφανούμενον."

meMA.Ode1C13.ode = misc_gr_GR_cog.Ode1
meMA.Ode1C13.mode = misc_gr_GR_cog.Mode4
meMA.Ode1C13.melody = he.h.m4_gr_GR_cog.ThalassisToErythraion.name
meMA.Ode1C13.text = "Τὴν ζωήν, τοῦ ἐπὶ γῆς στρατεύματος, ἀπεκδυσάμενος, τῷ ἀληθεῖ προσάγῃ Βασιλεῖ, τῆς ἀθλήσεως σύμβολον, παρὰ Χριστοῦ Εὐστράτιε, δι' Αὐξεντίου κομισάμενος."

meMA.Ode1C14.ode = misc_gr_GR_cog.Ode1
meMA.Ode1C14.mode = misc_gr_GR_cog.Mode4
meMA.Ode1C14.melody = he.h.m4_gr_GR_cog.ThalassisToErythraion.name
meMA.Ode1C14.text = "Ἀστέρες, ἐν οὐρανῷ τῆς πίστεως, ἀεὶ κινούμενοι, τὰς τῶν πιστῶν λαμπρύνουσι ψυχάς, φωτισμὸν ἀποστίλβοντες, οἱ περὶ τὸν Εὐστράτιον, οὓς ἐπαξίως εὐφημήσωμεν."

meMA.Ode1C15.ode = misc_gr_GR_cog.Ode1
meMA.Ode1C15.mode = misc_gr_GR_cog.Mode4
meMA.Ode1C15.melody = he.h.m4_gr_GR_cog.ThalassisToErythraion.name
meMA.Ode1C15.text = "Πορφύραν, σῶν ἐξ αἱμάτων βάψασα, καὶ στολισθεῖσα φαιδρῶς, περιφανῶς τὰ ἄνω κατοικεῖς, ὡς Παρθένος βασίλεια, καὶ θεϊκαῖς λαμπρότησι, Μάρτυς Λουκία κατηγλάϊσαι."

meMA.Ode1C1T.ode = misc_gr_GR_cog.Ode1
meMA.Ode1C1T.mode = misc_gr_GR_cog.Mode4
meMA.Ode1C1T.melody = he.h.m4_gr_GR_cog.ThalassisToErythraion.name
meMA.Ode1C1T.text = "Χωρίον, χωρητικὸν γεγένησαι, τῆς θείας φύσεως, θεογεννῆτορ Ἄχραντε· διό, σὲ Λουκία ποθήσασα, παρθενικῶς ὀπίσω σου, τῷ σῷ Υἱῷ προσαπενήνεκται."

meMA.Ode3C11.ode = misc_gr_GR_cog.Ode3
meMA.Ode3C11.mode = misc_gr_GR_cog.Mode4
meMA.Ode3C11.melody = he.h.m4_gr_GR_cog.EffrainetaiEpiSoi.name
meMA.Ode3C11.text = "Ἐλπίδι τῶν αἰκισμῶν, ὥσπερ ἀΰλου θησαυροῦ γέγονας, ὑπερφυῶς ἔμπλεως, πάσης θυμηδίας Εὐστράτιε."

meMA.Ode3C12.ode = misc_gr_GR_cog.Ode3
meMA.Ode3C12.mode = misc_gr_GR_cog.Mode4
meMA.Ode3C12.melody = he.h.m4_gr_GR_cog.EffrainetaiEpiSoi.name
meMA.Ode3C12.text = "Σοφίᾳ Πνευματικῇ, ὑπομονῇ τε πειρασμῶν ἤλεγξας, Μάρτυς Χριστοῦ Αὐξέντιε, τὴν τυραννικὴν ἀθεότητα."

meMA.Ode3C13.ode = misc_gr_GR_cog.Ode3
meMA.Ode3C13.mode = misc_gr_GR_cog.Mode4
meMA.Ode3C13.melody = he.h.m4_gr_GR_cog.EffrainetaiEpiSoi.name
meMA.Ode3C13.text = "Ὡς κόσμος θεολαμπής, τῆς Ἐκκλησίας τῶν πιστῶν Μάρτυρες, τὰ Χριστοῦ στίγματα, περιηνθισμένοι γεγόνατε."

meMA.Ode3C14.ode = misc_gr_GR_cog.Ode3
meMA.Ode3C14.mode = misc_gr_GR_cog.Mode4
meMA.Ode3C14.melody = he.h.m4_gr_GR_cog.EffrainetaiEpiSoi.name
meMA.Ode3C14.text = "Τὰ μέλη καρτερικῶς, ἀθλητικῆς καταφλεχθεὶς ἄνθραξιν, εἰδωλικῆς ἔσβεσας, πλάνης τὴν μανίαν Εὐστράτιε."

meMA.Ode3C15.ode = misc_gr_GR_cog.Ode3
meMA.Ode3C15.mode = misc_gr_GR_cog.Mode4
meMA.Ode3C15.melody = he.h.m4_gr_GR_cog.EffrainetaiEpiSoi.name
meMA.Ode3C15.text = "Ὡς νύμφη περικαλής, τοῦ βασιλέως καὶ Θεοῦ ἔνδοξε, Μάρτυς Λουκία εἴληφας, νῦν τῶν οὐρανῶν τὰ βασίλεια."

meMA.Ode3C1T.ode = misc_gr_GR_cog.Ode3
meMA.Ode3C1T.mode = misc_gr_GR_cog.Mode4
meMA.Ode3C1T.melody = he.h.m4_gr_GR_cog.EffrainetaiEpiSoi.name
meMA.Ode3C1T.text = "Κυρίως καὶ ἀληθῶς, σὲ Θεοτόκον οἱ πιστοὶ σέβομεν· σὺ γὰρ Θεὸν τέτοκας, σάρκα γεγονότα Πανάμωμε."

meMA.Ode3H.ode = misc_gr_GR_cog.Ode3
meMA.Ode3H.mode = misc_gr_GR_cog.Mode4
meMA.Ode3H.melody = misc_gr_GR_cog.Heirmos
meMA.Ode3H.text = he.h.m4_gr_GR_cog.EffrainetaiEpiSoi.text

meMA.Ode3Kathisma1.mode = misc_gr_GR_cog.Mode8
meMA.Ode3Kathisma1.melody = he.a.m8_gr_GR_cog.TinSofianKaiLogon.name
meMA.Ode3Kathisma1.text = "Της Τριάδος τῇ πίστει ὀχυρωθείς, ἀληθείας σφενδόνῃ καθοπλισθείς, τῆς πλάνης κατέβαλες, τὸ ἀλλόφυλον θράσος, καὶ τοῦ ἐχθροῦ ἁρπάσας, τῶν λόγων τὴν μάχαιραν, ἐν αὐτῇ ἀπέτεμες, τοῦ ψεύδους τὴν ἔνστασιν· ὅθεν τοῖς τροπαίοις, θριαμβεύων τῆς νίκης, τῷ σώματι τέθνηκας, τῷ δὲ πνεύματι ἔζησας, Ἀθλοφόρε Εὐστράτιε· πρέσβευε Χριστῷ τῷ Θεῷ, τῶν πταισμάτων ἄφεσιν δωρήσασθαι, τοῖς ἑορτάζουσι πόθῳ, τὴν ἄγίαν μνήμην σου."

meMA.Ode3Kathisma2.mode = misc_gr_GR_cog.Mode4
meMA.Ode3Kathisma2.melody = he.a.m4_gr_GR_cog.EpefanisSimeron.name
meMA.Ode3Kathisma2.text = "Τῶν Μαρτύρων αἵμασιν, ἡ Ἐκκλησία, ἀρδευθεῖσα ἤνθησεν, ὀρθοδοξίαν τοῖς πιστοῖς, ἐγκαυχωμένη καὶ λέγουσα· Κλέος Μαρτύρων ἐδείχθητε Ἅγιοι."

meMA.Ode3KathismaT.mode = misc_gr_GR_cog.Mode4
meMA.Ode3KathismaT.melody = he.a.m4_gr_GR_cog.EpefanisSimeron.name
meMA.Ode3KathismaT.text = "Τὴν θερμὴν ἀντίληψιν, τῶν ἐν ἀνάγκαις, τὴν ἡμῶν βοήθειαν, τὴν πρὸς Θεὸν καταλλαγήν, δι' ἧς φθορᾶς ἐλυτρώθημεν, τὴν Θεοτόκον πιστοὶ μακαρίσωμεν."

meMA.Ode3KathismaSt.mode = misc_gr_GR_cog.Mode4
meMA.Ode3KathismaSt.melody = he.a.m4_gr_GR_cog.EpefanisSimeron.name
meMA.Ode3KathismaSt.text = "Ἡ Ἁγνὴ καὶ ἄσπιλος, Μήτηρ σου Λόγε, μητρικῶς ἠλάλαζεν, ὀδυρομένη ἐν κλαυθμῷ, ἐν τῷ Σταυρῷ ὡς ἑώρακε, προσηλωθέντα σε μόνε μακρόθυμε."

meMA.Ode4C11.ode = misc_gr_GR_cog.Ode4
meMA.Ode4C11.mode = misc_gr_GR_cog.Mode4
meMA.Ode4C11.melody = he.h.m4_gr_GR_cog.DiAgapisinOiktirmon.name
meMA.Ode4C11.text = "Συναπεβάλου τοῖς μώλωψι τῆς σαρκός σου, τὰς ψυχικὰς κηλῖδας, τὰς βολίδας συντρίψας, τοῦ δολίου δράκοντος, τῇ πίστει Εὐστράτιε."

meMA.Ode4C12.ode = misc_gr_GR_cog.Ode4
meMA.Ode4C12.mode = misc_gr_GR_cog.Mode4
meMA.Ode4C12.melody = he.h.m4_gr_GR_cog.DiAgapisinOiktirmon.name
meMA.Ode4C12.text = "Ἐδοξάσθη σου τοῖς μέλεσιν Ἀθλοφόρε, ὁ βασιλεὺς τῆς δόξης, καὶ ἀρρήτου σε δόξης, ἐν δυνάμει ἔπλησε, τεράτων Εὐστράτιε."

meMA.Ode4C13.ode = misc_gr_GR_cog.Ode4
meMA.Ode4C13.mode = misc_gr_GR_cog.Mode4
meMA.Ode4C13.melody = he.h.m4_gr_GR_cog.DiAgapisinOiktirmon.name
meMA.Ode4C13.text = "Τῶν ἁλιέων ζηλώσας τὴν παρρησίαν, μαρτυρικῇ σαγήνῃ, τῷ Δεσπότῃ προσάγεις, τὸν σοφὸν Εὐγένιον, ζωγρήσας Εὐστράτιε."

meMA.Ode4C14.ode = misc_gr_GR_cog.Ode4
meMA.Ode4C14.mode = misc_gr_GR_cog.Mode4
meMA.Ode4C14.melody = he.h.m4_gr_GR_cog.DiAgapisinOiktirmon.name
meMA.Ode4C14.text = "Ὄντως ὡραῖοι οἱ πόδες τῶν Ἀθλοφόρων, τὸν δυσμενῆ πατοῦντες, καὶ Χριστῷ μελῳδοῦντες, ὁδὸν μαρτυρίου σου, δραμούμεθα Δέσποτα."

meMA.Ode4C15.ode = misc_gr_GR_cog.Ode4
meMA.Ode4C15.mode = misc_gr_GR_cog.Mode4
meMA.Ode4C15.melody = he.h.m4_gr_GR_cog.DiAgapisinOiktirmon.name
meMA.Ode4C15.text = "Παρρησίαν εὑραμένη ἐν τοῖς ὑψίστοις, παρὰ Θεῷ Λουκία, τοῖς τιμῶσί σε πόθῳ, τῶν πταισμάτων αἴτησαι, δοθῆναι τὴν ἄφεσιν."

meMA.Ode4C1T.ode = misc_gr_GR_cog.Ode4
meMA.Ode4C1T.mode = misc_gr_GR_cog.Mode4
meMA.Ode4C1T.melody = he.h.m4_gr_GR_cog.DiAgapisinOiktirmon.name
meMA.Ode4C1T.text = "Παρθενίᾳ καὶ ἀθλήσει λελαμπρυσμένη, τῷ ἐκ Παρθένου Κόρης, ἀνατείλαντι Λόγῳ, ἄφθορος μεμνήστευσαι, Λουκία πανεύφημε."

meMA.Ode5C11.ode = misc_gr_GR_cog.Ode5
meMA.Ode5C11.mode = misc_gr_GR_cog.Mode4
meMA.Ode5C11.melody = he.h.m4_gr_GR_cog.SyKyrieMouFos.name
meMA.Ode5C11.text = "Σὺ οἷὰ περ ἀστήρ, ἑωσφόρος ἀνέτειλας, ἐν φάλαγγι τῶν Μαρτύρων, τηλαυγῶς διαπρέπων, ἀοίδιμε Εὐστράτιε."

meMA.Ode5C12.ode = misc_gr_GR_cog.Ode5
meMA.Ode5C12.mode = misc_gr_GR_cog.Mode4
meMA.Ode5C12.melody = he.h.m4_gr_GR_cog.SyKyrieMouFos.name
meMA.Ode5C12.text = "Σὲ φέγγει κατιδών, νοητῷ διαλάμποντα, Μαρδάριος ὁ θεόφρων, ὡς ποιμένι ἀρνίον, προστρέχει σοι Εὐστράτιε."

meMA.Ode5C13.ode = misc_gr_GR_cog.Ode5
meMA.Ode5C13.mode = misc_gr_GR_cog.Mode4
meMA.Ode5C13.melody = he.h.m4_gr_GR_cog.SyKyrieMouFos.name
meMA.Ode5C13.text = "Σὺ πάντα τὰ τερπνά, ἐλογίσω ὡς σκύβαλα, Εὐγένιε ἐκνικήσας, τοὺς τῆς φύσεως νόμους, τῷ φίλτρῳ τῆς ἀθλήσεως."

meMA.Ode5C14.ode = misc_gr_GR_cog.Ode5
meMA.Ode5C14.mode = misc_gr_GR_cog.Mode4
meMA.Ode5C14.melody = he.h.m4_gr_GR_cog.SyKyrieMouFos.name
meMA.Ode5C14.text = "Σοῦ μόνου καλλοναῖς, ὡς παρθένος ἐνήδομαι· σὲ Κύριε ἀγαπῶσα, σφαγιάζομαι ξίφει, Λουκία ἀνεκραύγαζεν."

meMA.Ode5C15.ode = misc_gr_GR_cog.Ode5
meMA.Ode5C15.mode = misc_gr_GR_cog.Mode4
meMA.Ode5C15.melody = he.h.m4_gr_GR_cog.SyKyrieMouFos.name
meMA.Ode5C15.text = "Ὢ κλῆρος ἀγαθός! ὢ μερὶς ἡ θεόσδοτος! ὢ γύναιον τῇ καλλίστῃ, συμβουλῇ ἐκνικῆσαν, τὴν πλάνην τῆς Προμήτορος."

meMA.Ode5C1T.ode = misc_gr_GR_cog.Ode5
meMA.Ode5C1T.mode = misc_gr_GR_cog.Mode4
meMA.Ode5C1T.melody = he.h.m4_gr_GR_cog.SyKyrieMouFos.name
meMA.Ode5C1T.text = "Νοῦς βρότειος τὴν σήν, ὑπὲρ ἔννοιαν σύλληψιν, οὐ δύναται ἐννοῆσαι, Μητροπάρθενε Κόρη· Θεὸν γὰρ ἀπεκύησας."

meMA.Ode6C11.ode = misc_gr_GR_cog.Ode6
meMA.Ode6C11.mode = misc_gr_GR_cog.Mode4
meMA.Ode6C11.melody = he.h.m4_gr_GR_cog.ThysoSoiMetaFonis.name
meMA.Ode6C11.text = "Χριστὸς μοι, ἀντὶ πάντων ἐστὶν ὁ Μαρδάριος, διαπρυσίως ἐβόα, καὶ πατρὶς καὶ σέβας καὶ ὄνομα· ὑπὸ σοῦ γάρ, τοῦτο ἐξεπαιδεύθη Εὐστράτιε."

meMA.Ode6C12.ode = misc_gr_GR_cog.Ode6
meMA.Ode6C12.mode = misc_gr_GR_cog.Mode4
meMA.Ode6C12.melody = he.h.m4_gr_GR_cog.ThysoSoiMetaFonis.name
meMA.Ode6C12.text = "Τοὺς πόδας, τρυπηθεὶς ἀνηρτήθης τῆς ἄντυγος· πεπυρωμένος ἐφλέχθης, ὀβελίσκοις δὲ τὰ μετάφρενα, τὸ δὲ πνεῦμα, τῷ Δεσπότῃ παρέθου Μαρδάριε."

meMA.Ode6C13.ode = misc_gr_GR_cog.Ode6
meMA.Ode6C13.mode = misc_gr_GR_cog.Mode4
meMA.Ode6C13.melody = he.h.m4_gr_GR_cog.ThysoSoiMetaFonis.name
meMA.Ode6C13.text = "Ἡ γλῶσσα, ἐκκοπεῖσα τῶν ὕμνων οὐ παύεται, αἱ δὲ τμηθεῖσαί σου χεῖρες, πρὸς Θεὸν Εὐγένιε αἴρονται, σωτηρίαν, τοῖς ὑμνοῦσιν αἰτοῦσαι τὴν μνήμην σου."

meMA.Ode6C14.ode = misc_gr_GR_cog.Ode6
meMA.Ode6C14.mode = misc_gr_GR_cog.Mode4
meMA.Ode6C14.melody = he.h.m4_gr_GR_cog.ThysoSoiMetaFonis.name
meMA.Ode6C14.text = "Τίμιος, ἐναντίον Κυρίου ὁ θάνατος, ὁ σὸς γεγένηται Μάρτυς· τοῦ γὰρ ζῆν προέκρινας τὸ τεθνάναι, ἵνα ζῶντα, τὸν Χριστὸν ἐν σοὶ ἕξεις Λουκία σεμνή."

meMA.Ode6C1T.ode = misc_gr_GR_cog.Ode6
meMA.Ode6C1T.mode = misc_gr_GR_cog.Mode4
meMA.Ode6C1T.melody = he.h.m4_gr_GR_cog.ThysoSoiMetaFonis.name
meMA.Ode6C1T.text = "Ἰσχὺν σε, εὑραμένη Παρθένε καὶ στήριγμα, ἡ Ἀθληφόρος αἰκίσεις, καρτερώτατα φέρει καὶ χαίρουσα, σοῦ ὀπίσω, τῷ τῶν ὅλων Δεσπότῃ προσάγεται."

meMA.Ode6H.ode = misc_gr_GR_cog.Ode6
meMA.Ode6H.mode = misc_gr_GR_cog.Mode4
meMA.Ode6H.melody = misc_gr_GR_cog.Heirmos
meMA.Ode6H.text = he.h.m4_gr_GR_cog.ThysoSoiMetaFonis.text

meMA.Kontakion1.mode = misc_gr_GR_cog.Mode6
meMA.Kontakion1.melody = he.a.m6_gr_GR_cog.TinEnPresveiais.name
meMA.Kontakion1.text = "Φωστὴρ ἐφάνης λαμπρότατος τοῖς ἐν σκότει, τῆς ἀγνωσίας καθημένοις, Ἀθλοφόρε, πίστιν ὡς δόρυ δὲ περιθέμενος, τῶν δυσμενῶν τὰ θράση, οὐκ ἐπτοήθης Εὐστράτιε, Ῥητόρων ὑπάρχων εὐγλωττότερος."

meMA.Oikos1.text = "Τὸ ζοφερὸν Χριστὲ τῆς ψυχῆς μου διασκέδασον, ὅπως ἀνυμνήσω λαμπρῶς χορὸν Μαρτύρων πεντάριθμον, Αὐξέντιον, τὸν ἐν αὐξήσει θεϊκῆς πολιτείας ἀνατραφέντα, καὶ τὸν σοφὸν καὶ γενναῖον ἐν τοῖς ἄθλοις Εὐγένιον, σὺν τούτοις καὶ τὸν Ὀρέστην, τὸν τοῖς θείοις διαιτώμενον ὄρεσι, Μαρδάριον τὸν ἁπλούστατον, οὗ ὑπῆρξεν Εὐστράτιος καθηγητής, Ῥητόρων ὑπάρχων εὐγλωττότερος."

meMA.Synaxarion.text = ""

meMA.Ode7C11.ode = misc_gr_GR_cog.Ode7
meMA.Ode7C11.mode = misc_gr_GR_cog.Mode4
meMA.Ode7C11.melody = he.h.m4_gr_GR_cog.EnTiKaminoAvramiaioi.name
meMA.Ode7C11.text = "Ἀμετάθετον, τὸ τῆς ὁμολογίας φρόνημα, ἔχων ἐν Τριάδι, σέβειν ἕνα Θεόν, τῶν βασάνων κατεφρόνησας· Εὐλογημένος εἶ, ὁ Θεός μου κραυγάζων καὶ Κύριος."

meMA.Ode7C12.ode = misc_gr_GR_cog.Ode7
meMA.Ode7C12.mode = misc_gr_GR_cog.Mode4
meMA.Ode7C12.melody = he.h.m4_gr_GR_cog.EnTiKaminoAvramiaioi.name
meMA.Ode7C12.text = "Ὡς μακάριος, ἐν τῇ ἀμώμῳ ὤφθης ὁδῷ, γόνυ εὐγνωμόνως κλίνας τῷ Λυτρωτῇ, τὴν ψυχήν σου παραθέμενος, Δεσποτικαῖς χερσίν, εὐωδέστατον θῦμα Αὐξέντιε."

meMA.Ode7C13.ode = misc_gr_GR_cog.Ode7
meMA.Ode7C13.mode = misc_gr_GR_cog.Mode4
meMA.Ode7C13.melody = he.h.m4_gr_GR_cog.EnTiKaminoAvramiaioi.name
meMA.Ode7C13.text = "Συστρατιώτης, συνοδοιπόρος καὶ συνδέσμιος, σύμφρων, Εὐστρατίῳ τε καὶ συναθλητής, ὁ Ὀρέστης ἀναδέδεικται, συγκληρονόμος τε, τῆς Χριστοῦ Βασιλείας ἐπάξιος."

meMA.Ode7C14.ode = misc_gr_GR_cog.Ode7
meMA.Ode7C14.mode = misc_gr_GR_cog.Mode4
meMA.Ode7C14.melody = he.h.m4_gr_GR_cog.EnTiKaminoAvramiaioi.name
meMA.Ode7C14.text = "Ὁ δι' ὀρνέου, τῷ Ἠλιοὺ τροφὴν προσνέμων Θεός, οὗτος τὴν σεπτήν σου κάραν θαυματουργῶν, τοῖς ποθοῦσιν ἀπεκάλυψεν, ὡς πολυπόθητον πανδαισίαν τῷ κόσμῳ Αὐξέντιε."

meMA.Ode7C15.ode = misc_gr_GR_cog.Ode7
meMA.Ode7C15.mode = misc_gr_GR_cog.Mode4
meMA.Ode7C15.melody = he.h.m4_gr_GR_cog.EnTiKaminoAvramiaioi.name
meMA.Ode7C15.text = "Πυρὶ τῷ θείῳ φλεγομένη πυρὸς οὐκ ἐφρόντισας· ὅθεν ἑπομβρίζεις πάντοτε τοῖς πιστοῖς, ἰαμάτων θεῖα νάματα, παθῶν ἐπήρειαν, Ἀθληφόρε Λουκία ξηραίνουσα."

meMA.Ode7C1T.ode = misc_gr_GR_cog.Ode7
meMA.Ode7C1T.mode = misc_gr_GR_cog.Mode4
meMA.Ode7C1T.melody = he.h.m4_gr_GR_cog.EnTiKaminoAvramiaioi.name
meMA.Ode7C1T.text = "Παρθενομῆτορ, ὡς καθαράν σε καὶ ἀδιάφθορον, Λόγος καθαρὸς ἠγάπησε καὶ ἐκ σοῦ, ἀνεπλάσατο σαρκούμενος, ὅλον τὸν ἄνθρωπον, ὁ Λουκίαν δοξάσας τοῖς θαύμασιν."

meMA.Ode8C11.ode = misc_gr_GR_cog.Ode8
meMA.Ode8C11.mode = misc_gr_GR_cog.Mode4
meMA.Ode8C11.melody = he.h.m4_gr_GR_cog.CheirasEkpetasasDaniil.name
meMA.Ode8C11.text = "Χείλη ἐκπετάσας καθαρά, τὸ θεῖον εἵλκυσας, Πνεῦμα Εὐστράτιε, καὶ ψυχοφθόρων μὲν ἤλεγξας, σεβασμάτων τὴν ἀσθένειαν, τὸν ἐν Τριάδι δὲ Θεόν, σέβειν ἐβόησας· Εὐλογεῖτε, πάντα τὰ ἔργα Κυρίου τὸν Κύριον."

meMA.Ode8C12.ode = misc_gr_GR_cog.Ode8
meMA.Ode8C12.mode = misc_gr_GR_cog.Mode4
meMA.Ode8C12.melody = he.h.m4_gr_GR_cog.CheirasEkpetasasDaniil.name
meMA.Ode8C12.text = "Τὴν σὴν καρτερίαν οὐκ εἰδώς, τῇ τῆς φλογώσεως, θέᾳ ὁ Τύραννος, πτοεῖν Εὐστράτιε ᾤετο, τὸ ἀήττητόν σου φρόνημα, ἧς καταπτύσας, τοῖς λαοῖς χαίρων ἐκραύγαζες· Εὐλογεῖτε, πάντα τὰ ἔργα, Κυρίου τὸν Κύριον."

meMA.Ode8C13.ode = misc_gr_GR_cog.Ode8
meMA.Ode8C13.mode = misc_gr_GR_cog.Mode4
meMA.Ode8C13.melody = he.h.m4_gr_GR_cog.CheirasEkpetasasDaniil.name
meMA.Ode8C13.text = "Σοφαῖς ὑποθήκαις νευρωθείς, ταῖς σαῖς τὸ φρόνημα, Μάρτυς Εὐστράτιε, ἐπὶ τὸν κράβατον ἥλατο, ὁ ἀήττητος Ὀρέστης βοῶν, τοὺς καθαιρέτας τῆς φλογὸς Παῖδας μιμούμενος· Εὐλογεῖτε, πάντα τὰ ἔργα Κυρίου τὸν Κύριον."

meMA.Ode8C14.ode = misc_gr_GR_cog.Ode8
meMA.Ode8C14.mode = misc_gr_GR_cog.Mode4
meMA.Ode8C14.melody = he.h.m4_gr_GR_cog.CheirasEkpetasasDaniil.name
meMA.Ode8C14.text = "Ἥπλωσας τὸ σῶμα καρτερῶς, Ὀρέστα ἔνδοξε, σὺ ἐπὶ κλίνης πυρός, συγκατελέχθης δὲ Μάρτυσιν, ἐν Χριστῷ ἀγαλλιώμενος· ἐπανεπαύσω δὲ σκηναῖς, ταῖς οὐρανίαις βοῶν· Εὐλογεῖτε, πάντα τὰ ἔργα Κυρίου τὸν Κύριον."

meMA.Ode8C15.ode = misc_gr_GR_cog.Ode8
meMA.Ode8C15.mode = misc_gr_GR_cog.Mode4
meMA.Ode8C15.melody = he.h.m4_gr_GR_cog.CheirasEkpetasasDaniil.name
meMA.Ode8C15.text = "Ἠμαύρωσας κόρας δυσσεβῶν, καὶ νοῦν ἀλάστορα, καὶ ὑπερήφανον, Λουκία πάνσεμνε πόνοις σου, εὐκλεέσιν ἐταπείνωσας, καὶ ἀνυψώθης πρὸς Θεόν, ἐν πίστει ψάλλουσα· Εὐλογεῖτε, πάντα τὰ ἔργα Κυρίου τὸν Κύριον."

meMA.Ode8C1T.ode = misc_gr_GR_cog.Ode8
meMA.Ode8C1T.mode = misc_gr_GR_cog.Mode4
meMA.Ode8C1T.melody = he.h.m4_gr_GR_cog.CheirasEkpetasasDaniil.name
meMA.Ode8C1T.text = "Ὤφθης ὑπερτέρα οὐρανῶν, Θεὸν οὐράνιον, ἀποκυήσασα, τὸν οὐρανώσαντα Πάναγνε, γηγενῶν ὅλον τὸ φύραμα, καὶ τῆς Λουκίας τὴν σεπτήν, μνήμην φαιδρύναντα, ᾧ βοῶμεν· Πάντα τὰ ἔργα ὑμνεῖτε τὸν Κύριον."

meMA.Ode8H.ode = misc_gr_GR_cog.Ode8
meMA.Ode8H.mode = misc_gr_GR_cog.Mode4
meMA.Ode8H.melody = misc_gr_GR_cog.Heirmos
meMA.Ode8H.text = he.h.m4_gr_GR_cog.CheirasEkpetasasDaniil.text

meMA.Ode9C11.ode = misc_gr_GR_cog.Ode9
meMA.Ode9C11.mode = misc_gr_GR_cog.Mode4
meMA.Ode9C11.melody = he.h.m4_gr_GR_cog.LithosAcheirotmitos.name
meMA.Ode9C11.text = "Θείων μετασχεῖν μυστηρίων, ἐπιποθήσας Ἀθλοφόρε, καὶ θεοφανείας τηλαυγοῦς, κατηξιώθης μάκαρ Εὐστράτιε, πρὸς οὐρανοὺς καλούσης σε, τῷ ποθουμένῳ ὁμιλῆσαι Χριστῷ."

meMA.Ode9C12.ode = misc_gr_GR_cog.Ode9
meMA.Ode9C12.mode = misc_gr_GR_cog.Mode4
meMA.Ode9C12.melody = he.h.m4_gr_GR_cog.LithosAcheirotmitos.name
meMA.Ode9C12.text = "Τῷ θείῳ βαλλόμενος πόθῳ, πρὸς τὴν ἐντεῦθεν ἐκδημίαν, καὶ τὰς τῶν τυράννων θωπείας, σφοδρῶς ἐλέγξας, Μάκαρ Εὐστράτιε, πρὸς τὸ βραβεῖον ἔσπευσας, ἀθλητικῶς τῆς ἄνω κλήσεως."

meMA.Ode9C13.ode = misc_gr_GR_cog.Ode9
meMA.Ode9C13.mode = misc_gr_GR_cog.Mode4
meMA.Ode9C13.melody = he.h.m4_gr_GR_cog.LithosAcheirotmitos.name
meMA.Ode9C13.text = "Σφόδρα γεγηθὼς ἀθλοφόρε, τῇ χαρμοσύνῳ ἀποφάσει, τῆς τυραννικῆς παροινίας, τὸν ἀθλοθέτην σου ἐμεγάλυνες, ὑμνολογῶν Εὐστράτιε, τὸν τοῦ θανάτου, καταλύτην Χριστόν."

meMA.Ode9C14.ode = misc_gr_GR_cog.Ode9
meMA.Ode9C14.mode = misc_gr_GR_cog.Mode4
meMA.Ode9C14.melody = he.h.m4_gr_GR_cog.LithosAcheirotmitos.name
meMA.Ode9C14.text = "Δεῦτε φιλομάρτυρες πάντες, τοὺς τῆς ἀπάτης καθαιρέτας, ἱεροῖς Εὐγένιον ὕμνοις, σοφὸν Ὀρέστην τε καὶ Μαρδάριον, καὶ σὺν αὐτοῖς Αὐξέντιον, σὺν Εὐστρατίῳ μακαρίσωμεν."

meMA.Ode9C15.ode = misc_gr_GR_cog.Ode9
meMA.Ode9C15.mode = misc_gr_GR_cog.Mode4
meMA.Ode9C15.melody = he.h.m4_gr_GR_cog.LithosAcheirotmitos.name
meMA.Ode9C15.text = "Ὡς περικαλὴς καὶ ὡραία, καὶ περιδέξιος παρθένος, τῷ περικαλεῖ καὶ ὡραίῳ, καὶ ἐκ Παρθένου σεσαρκωμένῳ Χριστῷ, στεφανηφόρος ἔνδοξε, Μάρτυς Λουκία νῦν παρίστασαι."

meMA.Ode9C1T.ode = misc_gr_GR_cog.Ode9
meMA.Ode9C1T.mode = misc_gr_GR_cog.Mode4
meMA.Ode9C1T.melody = he.h.m4_gr_GR_cog.LithosAcheirotmitos.name
meMA.Ode9C1T.text = "Φῶς ἡμῖν ἀνέτειλας μήτρας, ἐξ ἀπειράνδρου σου Παρθένε, οὗ ταῖς φρυκτωρίαις ἐνθέως, καταυγασθεῖσα φῶς ἐχρημάτισεν, ἡ τῆς χαρᾶς ἐπώνυμος, Θεοκυῆτορ Μητροπάρθενε."

meMA.Ode9H.ode = misc_gr_GR_cog.Ode9
meMA.Ode9H.mode = misc_gr_GR_cog.Mode4
meMA.Ode9H.melody = misc_gr_GR_cog.Heirmos
meMA.Ode9H.text = he.h.m4_gr_GR_cog.LithosAcheirotmitos.text

meMA.Exaposteilarion1.mode = misc_gr_GR_cog.Mode2
meMA.Exaposteilarion1.melody = he.a.m2_gr_GR_cog.GynaikesAkoutisthite.name
meMA.Exaposteilarion1.text = "Τὸν ῥήτορα Εὐστράτιον, ἐν ὕμνοις εὐφημήσωμεν, Αὐξέντιόν τε σὺν τούτῳ, Μαρδάριον καὶ Ὀρέστην, καὶ τὸν σοφὸν Εὐγένιον, ὑπὲρ Χριστοῦ ἀθλήσαντας, καὶ ἐκτενῶς πρεσβεύοντας, ὑπὲρ ἡμῶν τῶν ὑμνούντων, τὴν ἱερὰν αὐτῶν Μνήμην."

meMA.ExapTheotokion.mode = misc_gr_GR_cog.Mode2
meMA.ExapTheotokion.melody = he.a.m2_gr_GR_cog.GynaikesAkoutisthite.name
meMA.ExapTheotokion.text = "Σοφίαν ἐνυπόστατον, καὶ Λόγον ὑπερούσιον, καὶ ἰατρὸν τῶν ἁπάντων, Χριστὸν τεκοῦσα Παρθένε, τα ἕλκη καὶ τὰ τραύματα, τῆς ψυχῆς μου θεράπευσον, τὰ χαλεπὰ καὶ χρόνια, καὶ τῆς καρδίας μου παῦσον, τὰς ἀπρεπεῖς ἐνθυμήσεις."

meMA.Lauds1.poet = poets_gr_GR_cog.Vyzantos
meMA.Lauds1.mode = misc_gr_GR_cog.Mode1
meMA.Lauds1.melody = ""
meMA.Lauds1.text = "Τὴν πεντάριθμον χορείαν, τῶν Ἁγίων εὐφημήσωμεν λαοί, τὸν Σωτῆρα ἀνυμνοῦντες Χριστόν, Εὐστράτιον τὸν καρτερόψυχον καὶ στερρὸν Ἀθλοφόρον, σὺν αὐτῷ Αὐξέντιον, Εὐγένιον, Μαρδάριον καὶ Ὀρέστην· οὗτοι γὰρ ὑπὲρ τῆς πίστεως ἀθλοῦντες, τὰς τρικυμίας κατεπάτησαν ἐχθρῶν, καὶ τῷ Σωτῆρι πρεσβεύουσιν, ἱλασμὸν καὶ ἄφεσιν ἁμαρτιῶν, δωρηθῆναι τοῖς ἐν πίστει ἐκτελοῦσι, τὴν μνήμην αὐτῶν."

meMA.Lauds2.poet = poets_gr_GR_cog.Germanou
meMA.Lauds2.mode = misc_gr_GR_cog.Mode3
meMA.Lauds2.melody = ""
meMA.Lauds2.text = "Ῥητορικοῖς ἔπεσιν ὁ Χριστοῦ στρατιώτης, τοὺς ἀνόμους κατέπληξεν, ἀθλητικοῖς στίγμασι, τοῦ ἐχθροῦ τὰς δυνάμεις ἀνδρικῶς ἐτροπώσατο, Εὐστράτιος ὁ ἔνδοξος, καὶ στερρὸς Ἀθλοφόρος, ὁ τὴν στενὴν καὶ τεθλιμμένην βαδίσας ὁδόν, καὶ εἰς γῆν καταντήσας τῆς αἰωνίου ζωῆς, εἰς ἣν καὶ δυσωπεῖ τῷ Χριστῷ, δωρηθῆναι ἡμῖν τὸ μέγα ἔλεος."

meMA.Lauds3.poet = poets_gr_GR_cog.Germanou
meMA.Lauds3.mode = misc_gr_GR_cog.Mode3
meMA.Lauds3.melody = ""
meMA.Lauds3.text = "Τὸν ἐν τῇ θείᾳ σοφίᾳ ἀναφανέντα φιλόσοφον, καὶ ἐν τῷ κάλλει τῶν λόγων ἀποδειχθέντα ῥήτορα, τὸν ἐν Μάρτυσιν μέγαν Εὐστράτιον, ἀθλητικοῖς ἐγκωμίοις εὐφημήσωμεν· συνασπισμὸν γὰρ οὗτος ὁ Χριστοῦ στρατιώτης εὐσεβῆ συστησάμενος, ἐν καιρῷ τῶν πολέμων, τὰ τῶν ἀγώνων ἆθλα διαταττόμενος, τοῦ ἐχθροῦ ἀφαρπάσας τὴν μάχαιραν, ἐν αὐτῇ τοῦτον κατέτρωσε, πρὸς ὃν βοήσωμεν· Μαρτύρων ἄριστε, σὺν τοῖς συνάθλοις σου, πρέσβευε Χριστῷ τῷ Θεῷ, ὑπὲρ τῶν πίστει τελούντων, τὴν πάνσεπτον μνήμην σου."

meMA.Lauds4.poet = poets_gr_GR_cog.IoannouMonachou
meMA.Lauds4.mode = misc_gr_GR_cog.Mode4
meMA.Lauds4.melody = ""
meMA.Lauds4.text = "Στεφανούσθωσαν παρ' ἡμῶν ἐγκωμίοις, οἱ καλλίνικοι τῆς ἀληθείας μάρτυρες, Εὐστράτιος, ὁ τῆς Ἑλλήνων μυθοπλασίας στηλιτευτής, καὶ τῆς Χριστιανῶν θεοσοφίας κήρυξ, Αὐξέντιος, ὁ σοφίᾳ λόγων, καὶ ὑπομονῇ ἔργων, τυραννικὴν ἐλέγξας ἀθεότητα. Πρὸς τούτοις, Εὐγένιος ὁ Θεῷ εὔχρηστος, καὶ τυράννοις ἄχρηστος, διὰ τὴν σωτήριον ὁμολογίαν, καὶ Ὀρέστης, ὁ ἀθλητὴς καὶ θαυμαστός, τοῦ Βασιλέως τῶν ὅλων στρατιώτης, μεθ' ὧν καὶ Μαρδάριος, ὁ περιστερᾶς ἀκεραιότερος, τόν φρόνιμον αἰσχύνας ὄφιν, διὰ τῆς χάριτος Χριστοῦ τοῦ Θεοῦ, καὶ Σωτῆρος τῶν ψυχῶν ἡμῶν."

meMA.LaudsGlory.poet = poets_gr_GR_cog.IkasiasMonachis
meMA.LaudsGlory.mode = misc_gr_GR_cog.Mode4
meMA.LaudsGlory.melody = ""
meMA.LaudsGlory.text = "Τὴν πεντάχορδον λύραν, καὶ πεντάφωτον λυχνίαν, τῆς τοῦ Θεοῦ Ἐκκλησίας, τοὺς θεοφόρους Μάρτυρας, φερωνύμως ὑμνήσωμεν, καὶ εὐσεβῶς ἐγκωμιάσωμεν· Χαίροις, ὁ καλῶς ὑπὸ Θεοῦ στρατευθείς, ἐν τῇ ἐπουρανίῳ στρατιᾷ, καὶ τῷ στρατολογήσαντι ἀρέσας, ὁ ἐν ῥήτορσι ῥήτωρ, Εὐστράτιε θεόσοφε. Χαίροις, ὁ τὸ τάλαντον, τὸ ἐκ Θεοῦ σοι πιστευθέν, ἐπαυξήσας εἰς πλῆθος, Αὐξέντιε Μακάριε. Χαίροις, ὁ τερπνότατος ὄρπηξ, τῆς θεϊκῆς εὐγενείας, Εὐγένιε θεόφρον· Χαίροις, ὁ ὡραῖος τῇ μορφῇ, τῇ δὲ γνώμῃ ὑπέρκαλος, καὶ ἀμφοτεροδέξιος, ὁ ἐν τοῖς ὄρεσιν ἐνδιαιτώμενος ὅλος, πανόλβιε Ὀρέστα. Χαίροις, ὁ στίλβων καὶ διαυγὴς μαργαρίτης, ὁ τάς βασάνους τὰς πικράς, χαρμονικῶς ὑπομείνας, Μαρδάριε ἀήττητε. Χαίροις, ὁ ἰσάριθμος χορὸς τῶν φρονίμων Παρθένων, οὓς καθικετεύομεν, πάσης ὀργῆς καὶ θλίψεως λυτρώσασθαι, καὶ τῆς ἀφράστου ὑμῶν δόξης, συμμετόχους ποιῆσαι, τοὺς τὴν ἐτήσιον ὑμῶν, μνήμην γεραίροντας."

meMA.LaudsTheotokion.mode = misc_gr_GR_cog.Mode4
meMA.LaudsTheotokion.melody = he.a.m4_gr_GR_cog.EdokasSimeiosin.name
meMA.LaudsTheotokion.text = "Κριτὴν δικαιότατον, ἐπεγνωκώς σε κυήσασαν, τὸν ἀσώτως βιώσαντα, δυσωπῶ Πανάχραντε, κατακεκριμένον, καὶ ἠπορημένον, ἐν τῇ μελλούσῃ φοβερᾷ, κρίσει Παρθένε, μὴ κατακρῖναί με· συντάξαι δὲ τοῖς μέλλουσιν, ἐκ δεξιῶν τούτου ἵστασθαι, ἐκλεκτοῖς διὰ ἔλεος, καὶ πολλὴν ἀγαθότητα."

meMA.LaudsStavrotheotokion.mode = misc_gr_GR_cog.Mode4
meMA.LaudsStavrotheotokion.melody = he.a.m4_gr_GR_cog.EdokasSimeiosin.name
meMA.LaudsStavrotheotokion.text = "Νεκρούμενον βλέπουσα, Χριστὸν ἡ Πάναγνος Δέσποινα, καὶ νεκροῦντα τὸν δόλιον, ὡς Δεσπότην κλαίουσα, ὕμνει τὸν ἐκ σπλάγχνων, αὐτῆς προελθόντα, καὶ τὸ μακρόθυμον αὐτοῦ, ἀποθαυμάζουσα ἀνεκραύγαζε· Τέκνον μου ποθεινότατον, μὴ ἐπιλάθῃ τῆς δούλης σου, μὴ βραδύνῃς φιλάνθρωπε, τὸ ἐμὸν καταθύμιον."

meMA.AposGlory.poet = poets_gr_GR_cog.IkasiasMonachis
meMA.AposGlory.mode = misc_gr_GR_cog.Mode4
meMA.AposGlory.melody = ""
meMA.AposGlory.text = "Ὑπὲρ τὴν τῶν Ἑλλήνων παιδείαν, τὴν τῶν Ἀποστόλων σοφίαν προέκριναν οἱ ἅγιοι Μάρτυρες, τὰς βίβλους τῶν ῥητόρων καταλείψαντες, καὶ ταῖς τῶν ἁλιέων ἐνδιαπρέψαντες· ἐκεῖ μὲν γὰρ εὐγλωττία ῥημάτων, ἐν δὲ ταῖς τῶν ἀγραμμάτων θεηγορίαις, τὴν τῆς Τριάδος ἐδιδάσκοντο θεολογίαν, ἐν ᾗ πρεσβεύουσιν ἐν εἰρήνῃ, φυλαχθῆναι τάς ψυχὰς ἡμῶν."

meMA.AposTheotokion.mode = misc_gr_GR_cog.Mode4
meMA.AposTheotokion.melody = he.a.m4_gr_GR_cog.OsGennaionEnMartysi.name
meMA.AposTheotokion.text = "Καὶ ψυχὴν σὺν τῷ σώματι, καὶ καρδίαν καὶ ἔννοιαν, σοὶ τῇ Θεομήτορι προσανέθηκα, τῇ μὲν τὰ πρόσφορα αἴτησαι, τοῦ δὲ τὰ σκιρτήματα, ἀπονέκρωσον· τὴν δέ, φωταγώγησον Δέσποινα, τῆς ἐννοίας δέ, τὰς ἀτάκτους κινήσεις ἀοράτως, καταπράϋνον καὶ στῆσον, τῶν ἐγκλημάτων τὸν τάραχον."

meMA.AposStavrotheotokion.mode = misc_gr_GR_cog.Mode4
meMA.AposStavrotheotokion.melody = he.a.m4_gr_GR_cog.OsGennaionEnMartysi.name
meMA.AposStavrotheotokion.text = "Ἐν Σταυρῷ σε ὡς ἔβλεψε, τανυσθέντα ἡ Πάνσεμνος, ἀπειράνδρως Κύριε ὃν γεγέννηκεν, αἱματοφύρτοις ἐκπλύνασα, δακρύοις τὸ πρόσωπον, κέκραγεν ὀδυνηρῶς. Τὶ τὸ ξένον μυστήριον; ὁ κοσμήσας πρίν, Οὐρανὸν τοῖς φωστῆρσι, πῶς ἀκόσμως, νῦν ἐμπέπαρσαι τῷ ξύλω, ἄμορφος ἄπνους μακρόθυμε;"

meMA.MM.LaudsSunday.text = properties_gr_GR_cog.media.key

meLI.Kontakion1.mode = meMA.Kontakion1.mode
meLI.Kontakion1.melody = meMA.Kontakion1.melody
meLI.Kontakion1.text = meMA.Kontakion1.text

meLI.SeasonalKontakion.mode = me.m12.d20_gr_GR_cog.meMA.Kontakion1.mode
meLI.SeasonalKontakion.melody = me.m12.d20_gr_GR_cog.meMA.Kontakion1.melody
meLI.SeasonalKontakion.text = me.m12.d20_gr_GR_cog.meMA.Kontakion1.text

meMegalynarion.text = ""

