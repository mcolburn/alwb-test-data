A_Resource_Whose_Name = me.m02.d10_gr_GR_cog

meDate.text = "Τῌ Ιʹ ΦΕΒΡΟΥΑΡΙΟΥ" // date, e.g. Τῌ ΙϚʹ ΤΟΥ ΑΥΤΟΥ ΜΗΝΟΣ or July 16
meCommemoration.text = "Μνήμη τοῦ Ἁγίου Ἱερομάρτυρος Χαραλάμπους τοῦ Θαυματουργοῦ." // full title of day
meShortCommemoration1.text = ""
meInsert1 = "καὶ τοῦ Ἁγίου Ἱερομάρτυρος Χαραλάμπους τοῦ Θαυματουργοῦ, " // for use in petitions and dismissal
meInsert2 = "οὗ καὶ τὴν μνήμην ἐπιτελοῦμεν· " // for use in petitions and dismissal
meNote.text = ""
meLE.commemoration1 = "Τοῦ Ἁγίου Ἱερομάρτυρος Χαραλάμπους τοῦ Θαυματουργοῦ."
meLE.commemoration2 = ""
meHO.number = ""
meHO.rank = ""
meHO.commemorations = ""
meHO.note1 = rubrical_gr_GR_cog.HolidayWineOil
meHO.note2 = ""

meSV.Stichera1.mode = misc_gr_GR_cog.Mode1
meSV.Stichera1.melody = he.a.m1_gr_GR_cog.TonOuranionTagmaton.name
meSV.Stichera1.text = "Τῶν οὐρανίων τὰ κάλλη ποθήσας Ἔνδοξε, καὶ τῷ Χριστῷ συνεῖναι, μέτ' Ἁγίων Ἀγγέλων, παντοίας τὰς βασάνους ὑπέστης στεῤῥῶς, καὶ τυράννων ὠμότητα, καὶ μαρτυρήσας γενναίως ὑπὲρ Χριστοῦ, συνευφραίνῃ τοῖς Μαρτύρων χοροίς."

meSV.Stichera2.mode = misc_gr_GR_cog.Mode1
meSV.Stichera2.melody = he.a.m1_gr_GR_cog.TonOuranionTagmaton.name
meSV.Stichera2.text = "Μαρμαρυγαῖς ἀκηράτοις καταστραπτόμενος, τοῦ νοητοῦ Ἡλίου, ὦ Χαράλαμπες μάκαρ, ὁλόφωτος ἐδείχθης Μάρτυς Χριστοῦ, ἱερεὺς τ' ἐννομώτατος· διὸ Χριστῷ συνυπάρχων ἐν οὐρανοῖς, ὑπὲρ κόσμου παντὸς πρέσβευε."

meSV.Stichera3.mode = misc_gr_GR_cog.Mode1
meSV.Stichera3.melody = he.a.m1_gr_GR_cog.TonOuranionTagmaton.name
meSV.Stichera3.text = "Τῶν ἀθλοφόρων χορείαις συναυλιζόμενος, ἐν οὐρανοῖς Τρισκάκαρ, παρεστώς τε τῇ θείᾳ, Τριάδι τῇ ἀνάρχῳ μνείαν ποιοῦ, τῶν τελούντων τὴν μνήμην σου, καὶ τήν πανσέβαστον κάραν σου εὐλαβῶς, προσκυνούντων μετὰ πίστεως."

meSV.SticGlory.mode = misc_gr_GR_cog.Mode2
meSV.SticGlory.melody = ""
meSV.SticGlory.text = "Ἡ Ἐκκλησία σήμερον πανηγυρίζει μυστικῶς, νέαν στολὴν ἐνδυσαμένη, ὡς πορφύραν καὶ βύσσον, τὸ αἷμα τοῦ Ἀθλοφόρου Χαραλάμπους· τοῦτον γὰρ ἐν εὐσεβείᾳ ἐκθρεψαμένη, θυσίαν ἄμωμον δεκτὴν καὶ εὐάρεστον, Χριστῷ προσήγαγε. Διὸ ὁ νικητὴν τοῦτον τῶν παρανόμων ἀναδείξας, Χριστὲ ὁ Θεός, καὶ στεφανώσας καὶ δοξάσας, καὶ ἡμῖν κατάπεμψον, ταῖς αὐτοῦ πρεσβείαις, τὸ μέγα ἔλεος."

meSV.SticBoth.mode = misc_gr_GR_cog.Mode2
meSV.SticBoth.melody = ""
meSV.SticBoth.text = ho.s23_gr_GR_cog.hoCA.Troparion7.text

meSV.Aposticha1.mode = misc_gr_GR_cog.Mode2
meSV.Aposticha1.melody = he.a.m2_gr_GR_cog.OikosTouEfratha.name
meSV.Aposticha1.text = "Σύμπασα ἡ Ἑλλάς, ἐνθέως νῦν ἀγάλλου, κατέχουσα ἐν κόλποις, τὴν σεβάσμιον κάραν, τὴν τοῦ Ἱερομάρτυρος."

meSV.Aposticha2.mode = misc_gr_GR_cog.Mode2
meSV.Aposticha2.melody = he.a.m2_gr_GR_cog.OikosTouEfratha.name
meSV.Aposticha2.text = "Ὢ θαύματος φρικτοῦ! ὢ τεραστίου ξένου! ὀστᾶ γὰρ τῶν Μαρτύρων, ἰάσεις ἐκτελοῦσι, καὶ θαύματα παράδοξα."

meSV.Aposticha3.mode = misc_gr_GR_cog.Mode2
meSV.Aposticha3.melody = he.a.m2_gr_GR_cog.OikosTouEfratha.name
meSV.Aposticha3.text = "Στίφει νῦν τῶν Πιστῶν, καὶ τῆς Ἑλλάδος παῖδες, ἀσπάσασθε προθύμως, τοῦ θείου Χαραλάμπους, τὴν κάραν τὴν σεβάσμιον."

meSV.AposGlory.mode = misc_gr_GR_cog.Mode2
meSV.AposGlory.melody = he.a.m2_gr_GR_cog.OikosTouEfratha.name
meSV.AposGlory.text = "Πάγχρυσε κιβωτέ, καὶ στάμνε μανναδόχε, Μαρία Θεοτόκε, τὸν σὸν Υἱὸν δυσώπει, τοῦ σῶσαι τὰς ψυχὰς ἡμῶν."

meVE.Stichera01.mode = misc_gr_GR_cog.Mode6
meVE.Stichera01.melody = he.a.m6_gr_GR_cog.OlinApothemenoi.name
meVE.Stichera01.text = "Ὅλος ἐκ νεότητος, ἀνατεθεὶς τῷ Δεσπότῃ, τοῦτον ἐπεπόθησας, καὶ αὐτοῦ τοῖς ἴχνεσιν ἠκολούθησας· καθαρθεὶς πάσης δέ, τῶν παθῶν κηλῖδος, θείαν χάριν κατεπλούτησας, τελεῖν ἰάματα, καὶ θαυματουργεῖν τὰ παράδοξα, καὶ Μάρτυς ἐχρημάτισας, πάσαις προσβολαῖς τῶν κολάσεων, ἀκλόνητος μείνας, δυνάμει τοῦ τυθέντος ἐν Σταυρῷ, ὃν ἐκτενῶς καθικέτευε, ὑπὲρ τῶν ψυχῶν ἡμῶν."

meVE.Stichera02.mode = misc_gr_GR_cog.Mode6
meVE.Stichera02.melody = he.a.m6_gr_GR_cog.OlinApothemenoi.name
meVE.Stichera02.text = "Ἥλοις προσηλούμενος, σοῦ τὸ μακάριον σῶμα, τὸ καρτερικώτατον, ἀθλητὰ Χαράλαμπες, καὶ ἀήττητον, τὴν ψυχὴν ἄτρεπτον, καὶ τὸν νοῦν ἄσυλον, διετήρεις συντριβόμενος· θεῖος γὰρ ἔρως σε, ἔνδοθεν πλουσίως ἀνέφλεγε, καὶ φέρειν τῶν κολάσεων, ἅπασαν ἰδέαν ἠρέθιζε, Μάρτυς ἀθλοφόρε, Χριστοῦ, τῶν παθηματων κοινωνέ, ὃν παῤῥησίᾳ ἱκέτευε, ὑπὲρ τῶν ψυχῶν ἡμῶν."

meVE.Stichera03.mode = misc_gr_GR_cog.Mode6
meVE.Stichera03.melody = he.a.m6_gr_GR_cog.OlinApothemenoi.name
meVE.Stichera03.text = "Χαρὰν τὴν ὑπέρλαμπρον, καὶ τὴν ὑπέρτιμον δόξαν, ἀθλήσας κεκλήρωσαι, καὶ τὴν αἰωνίζουσαν ἀγαλλίασιν, Ἱερεῦ Ὅσιε, ἀθλητὰ τίμιε, Στρατιῶτα γενναιότατε, ὁ τὰ στρατεύματα, καὶ τὰς παρατάξεις τοῦ δράκοντος, αἱμάτων σου τοῖς ῥεύμασιν, ἄρδην κατακλύσας τῇ χάριτι, καὶ θείᾳ ἐντεύξει, νεκροὺς ἐξαναστήσας ἀληθῶς, καὶ παῤῥησίᾳ δεόμενος, ὑπὲρ τῶν ψυχῶν ἡμῶν."

meVE.Stichera04.mode = misc_gr_GR_cog.Mode4
meVE.Stichera04.melody = he.a.m4_gr_GR_cog.EdokasSimeiosin.name
meVE.Stichera04.text = "Ἔδωκας τὸ σῶμά σου, πρὸς τὰς βασάνους ἀοίδιμε, τὴν ψυχὴν δὲ ἐτήρησας, ἄμωμον ἀκίβδηλον, πάσης ἁμαρτίας, καὶ τῆς δυσσεβείας, τῶν παρανόμων αἰκιστῶν, καὶ ἀνυψώσας τὸν νοῦν μετάρσιον, πανόλβιε Χαράλαμπες, πρὸς τὸν Δεσπότην καὶ Πλάστην σου, κατοικεῖν κατηξίωσαι, εἰς παστάδα οὐράνιον."

meVE.Stichera05.mode = misc_gr_GR_cog.Mode4
meVE.Stichera05.melody = he.a.m4_gr_GR_cog.EdokasSimeiosin.name
meVE.Stichera05.text = "Ἔδωκας τοῖς δούλοις σου, τὸν σὸν θεράποντα Κύριε, Χαραλάμπη τὸν ἔνδοξον, ἴασιν ἀλάθητον, νόσων πολυτρόπων,  καὶ παραμυθίαν, τῶν συμφορῶν καὶ λυπηρῶν, καὶ καθαιρέτην τῆς πλάνης μέγιστον· διὸ σου τὴν φιλάνθρωπον, οἰκονομίαν δοξάζομεν, πολυεύσπλαγχνε Κύριε, καὶ Σωτὴρ τῶν ψυχῶν ἡμῶν."

meVE.Stichera06.mode = misc_gr_GR_cog.Mode4
meVE.Stichera06.melody = he.a.m4_gr_GR_cog.EdokasSimeiosin.name
meVE.Stichera06.text = "Χάριν ἣν περ εἴληφας, παρὰ Θεοῦ ὑπὲρ ἔννοιαν, ἀθλοφόρε Χαράλαμπες, χάρις τῶν ἰάσεων, πᾶσι παρεμφαίνει, καὶ τῶν θαυμασίων, ἡ ἀναρίθμητος πληθύς, τὰς δωρεάς σου κηρύττει Ἅγιε, ἃς ὄντως ὑπὲρ λόγον τε, καὶ νοῦν ἀπείληφας ἔνδοξε, πρὸς Χριστοῦ τοῦ Θεοῦ ἡμῶν, τῶν Μαρτύρων ἀγλάϊσμα."

meVE.SticGlory.mode = misc_gr_GR_cog.Mode4
meVE.SticGlory.melody = ""
meVE.SticGlory.text = "Ἔθυσας τῷ Θεῷ θυσίαν αἰνέσεως Ἱερουργῶν τῷ Δεσπότῃ καὶ Κτίστῃ σου, ὡς ἱερεὺς ἐννομώτατος, οὗ καὶ τοῦ πάθους γέγονας μιμητής, θεόφρον Χαράλαμπες· σεαυτὸν γὰρ θυσίαν εὐπρόσδεκτον προσήγαγες, τῷ διὰ σὲ θυσίαν ἑαυτόν, τῷ Θεῷ καὶ Πατρὶ προσαγαγόντι. Διὸ συναγάλλῃ αὐτῷ εἰς οὐρανίους σκηνώσεις, ἐν Ἐκκλησίᾳ τῶν πρωτοτόκων· ᾧ καὶ πρεσβεύεις ἀδιαλείπτως, ἵνα ῥυσθῶμεν ὀργῆς καὶ θλίψεως, οἱ τιμῶντές σου τὴν πανέορτον μνήμην, καὶ πόθῳ ζέοντι προσκυνοῦντες τὴν σὴν Κάραν, τὴν ἄπειρα θαύματα βρύουσαν, καὶ λοιμώδη νόσον ἐκ ποδῶν ποιουμένην, σωτηρίαν τε καὶ ἴασιν ἡμῖν βραβεύουσαν."

meVE.SticTheotokion.mode = misc_gr_GR_cog.Mode4
meVE.SticTheotokion.melody = ""
meVE.SticTheotokion.text = oc.m4.d1_gr_GR_cog.ocVE.SticTheotokion.text

meVE.Lity1.mode = misc_gr_GR_cog.Mode1
meVE.Lity1.melody = ""
meVE.Lity1.text = "Εὐφραίνεσθε ἐν Κυρίῳ πόλεις τῆς Ἑλλάδος, καὶ σκιρτήσατε ἀγαλλόμεναι, τὴν κάραν τοῦ μεγαλομάρτυρος Χαραλάμπους, ἐν κόλποις κατέχουσαι, ὡς θησαυρὸν βαθυτάλαντον καὶ ἀνεξάλειπτον· μεθ' ὧν καὶ ἡμεῖς ὁσημέραι, ἀπαρυόμενοι ἐξ αὐτῆς τὰ τῶν ἰάσεων ῥεῖθρα, τῆς πανώλους λοιμικῆς ἀπαλλαττόμεθα νόσου, εὐχαριστοῦντες Θεῷ, τῷ κηδεμόνι καὶ Σωτῆρι τῶν ψυχῶν, καὶ τῶν σωμάτων ἡμῶν."

meVE.Lity2.mode = misc_gr_GR_cog.Mode1
meVE.Lity2.melody = ""
meVE.Lity2.text = "Τὸν θεῖον ἀγῶνα καλῶς ἀγωνισάμενος Μάρτυς Χαράλαμπες, τῆς οὐρανῶν βασιλείας οἰκήτωρ γέγονας, καὶ πρεσβεύεις ὑπὲρ τοῦ κόσμου παναοίδιμε, τὸ δὲ καρτερικώτατόν σου σῶμα, ἐν τῇ γῇ κατέλιπες, ἴαμα σωτήριον τοῖς αὐτῷ προσιοῦσι καὶ ἁπτομένοις μετὰ πόθου, τὴν δὲ πάντιμόν σου κάραν, ἡ Ἑλλὰς ἐκτήσατο πλοῦτον ἀδάπανον, καὶ θησαυρὸν πολύτιμον, δι' ἧς τῶν ὄντως ἐφετῶν τυγχάνει, καὶ τῶν ἐναντίων ἐκλυτροῦται, ἐπισκιάσει τῆς ἐν σοὶ θείας χάριτος."

meVE.Lity3.mode = misc_gr_GR_cog.Mode1
meVE.Lity3.melody = ""
meVE.Lity3.text = "Πίστει καὶ πόθῳ ἀναφλεχθείς, τῷ πρὸς τὸν Δεσπότην σου ζέοντι, καὶ τῷ μαρτυρίῳ τῷ ὑπὲρ Χριστοῦ, ὥσπερ κλίμακι χρησάμενος, ἀνῆλθες πρὸς οὐρανίους λειμῶνας· κἀκεῖθεν τῇ θεόθεν δοθείσῃ σοι χάριτι, ἐποπτεύεις τοὺς τελοῦντας τὴν σεβάσμιον μνήμην σου, καὶ τοὺς σοὺς γεραίροντας ἀγῶνας, καὶ τὴν σὴν πάντιμον κάραν κατασπαζομένους, Μάρτυς Χαράλαμπες."

meVE.Lity4.mode = misc_gr_GR_cog.Mode1
meVE.Lity4.melody = ""
meVE.Lity4.text = "Τὰ τοῦ πονηροῦ ἠκονημένα βέλη, ἀπήμβλυνας Ἅγιε, τῇ τῶν σῶν ἄθλων ἀντιτυπίᾳ καὶ κατῄσχυνας ὄφιν τὸν ἀρχέκακον, καὶ τὸ τούτου ὄργανον, Σεβῆρον τὸν ἀσεβέστατον. Ἀκλινεῖ γὰρ διανοίᾳ τῇ πέτρᾳ ἐρηρεισμένος τῆς πίστεως, ἀδιάσειστος ἔμεινας· διὸ αἱ ἀντιφάσεις τῆς ἀσεβείας, οὐ κατίσχυσαν περιτρέψαι τὴν στεῤῥάν σου εὐσέβειαν. Ἀνθ' ὧν ἐν οὐρανοῖς συγχορεύεις Ἀγγέλοις, καὶ πρεσβεύεις ἀδιαλείπτως, ὑπὲρ τῶν πίστει καὶ πόθῳ τιμώντων ἐν ᾄσμασι, τὴν πανσεβάσμιον κάραν σου."

meVE.Lity5.mode = misc_gr_GR_cog.Mode1
meVE.Lity5.melody = ""
meVE.Lity5.text = "Μεγαλομάρτυς Ἀθλητὰ τοῦ Χριστοῦ, Χαράλαμπες γενναιότατε, σὺ ῥωμαλέῳ φρονήματι, τὸν ὄντως Θεὸν μεγαλοφώνως ἐν σταδίῳ ἐκήρυξας, τῶν παρόντων καταφρονήσας ὡς προσκαίρων. Καὶ νῦν ἐν οὐρανοῖς ἐπαγαλλόμενος, σὺν τοῖς χοροῖς τῶν Ἀγγέλων, ἀπαύστως τὸν Χριστόν, ὃν Υἱὸν Θεοῦ παῤῥησίᾳ ὡμολόγησας, ἱκέτευε εἰρηνεῦσαι τὸν κόσμον, καὶ τὴν πανώλεθρον λοιμικὴν νόσον ἐξ ἀνθρώπων ποιῆσαι, ἐκ κινδύνων λυτρούμενον, ἡμᾶς παντοίων ἀεί, τοὺς ἐν πίστει καὶ πόθῳ ἀσπαζομένους τήν σεβάσμιον κάραν σου, καὶ τὴν ἁγίαν σου μνήμην ἑορτάζοντας."

meVE.Lity6.mode = misc_gr_GR_cog.Mode1
meVE.Lity6.melody = ""
meVE.Lity6.text = "Ῥωμαλεότητι φρενῶν ὠχυρωμένος θεσπέσιε, τὰς βασάνους τῶν ἀθέων εἰς οὐδὲν ἐλογίσω, ἀλλ' ἀνδρείως ὥρμησας πρὸς τὰ σκάμματα, τῷ δὲ θείῳ Πνεύματι λαμπρυνθείς τὴν διάνοιαν, βασιλέα παρανομώτατον ἤλεγξας, καὶ τὴν ὀρθόδοξον πίστιν ἐκράτυνας. Καὶ νῦν ἐν οὐρανοῖς τὰ γέρα τῶν σῶν πόνων κομισάμενος, ἀπαύστως δοξολογεῖς τὴν Ἁγίαν Τριάδα, καὶ πρεσβεύεις ὑπὲρ τῶν πίστει καὶ πόθῳ τιμώντων, τὴν σεβάσμιον κάραν σου."

meVE.LityGlory.mode = misc_gr_GR_cog.Mode5
meVE.LityGlory.melody = ""
meVE.LityGlory.text = "Δεῦτε φιλομάρτυρες πάντες, εὐωχηθῶμεν ἐν τῇ πανσέπτῳ πανηγύρει τοῦ Ἀθλοφόρου, καὶ πνευματικῶς πανηγυρίσωμεν· Σήμερον γὰρ συγκαλεῖται ἡμᾶς, ἡ πανσεβάσμιος πανήγυρις, Χαραλάμπους τοῦ Ἱερομάρτυρος, τράπεζαν ἡμῖν παρατιθεμένη, τὰς ἀριστείας τῶν παλαισμάτων αὐτοῦ, καὶ τὴν πανεύφημον αὐτοῦ Κεφαλήν, ἰάματα ὡς νάματα βλύζουσαν, πᾶσι τοῖς πιστῶς αὐτῇ προσιοῦσι, καὶ ἀρυομένοις ἐξ αὐτῆς ἴασιν, ψυχῶν τε καὶ σωμάτων, καὶ δεινῶν ἀπαλλαγήν, καὶ τὸ μέγα ἔλεος."

meVE.LityBoth.mode = misc_gr_GR_cog.Mode5
meVE.LityBoth.melody = ""
meVE.LityBoth.text = "Σὲ δυσωποῦμεν, ὡς Θεοῦ Μητέρα, εὐλογημένη, πρέσβευε σωθῆναι ἡμᾶς."

meVE.Aposticha1.mode = misc_gr_GR_cog.Mode1
meVE.Aposticha1.melody = he.a.m1_gr_GR_cog.PaneffimoiMartyres.name
meVE.Aposticha1.text = "Πανεύφημε Μάρτυς τοῦ Χριστοῦ, ἀθλητὰ Χαράλαμπες, σὺ τὸν Χριστὸν ἀνεκήρυξας, Θεὸν καὶ ἄνθρωπον, μέσον τοῦ σταδίου· διὸ καὶ ἠγώνισαι, κατὰ τῶν ἀντιπάλων ῥωννύμενος, σθένει τοῦ Πνεύματος, καὶ τὸν στέφανον ἀπείληφας· ὅθεν πάντες τὴν κάραν σου σέβομεν."

meVE.Aposticha2.mode = misc_gr_GR_cog.Mode1
meVE.Aposticha2.melody = he.a.m1_gr_GR_cog.PaneffimoiMartyres.name
meVE.Aposticha2.text = "Ἀβρύνεται σήμερον Ἑλλάς, πᾶσα ἡ χριστώνυμος· κάραν τὴν σὴν γὰρ ἐκτήσατο, ὡς κρήνην βρύουσαν, ἰαμάτων ῥεῖθρα, καὶ πλοῦτον ἀδάπανον, καὶ χάριν κενουμένην μηδέποτε, νόσους τ' ἐλαύνουσαν, λοιμικήν τε τὴν πολύφθορον, ἐξ ἀνθρώπων τῶν μακαριζόντων σε."

meVE.Aposticha3.mode = misc_gr_GR_cog.Mode1
meVE.Aposticha3.melody = he.a.m1_gr_GR_cog.PaneffimoiMartyres.name
meVE.Aposticha3.text = "Νεκρὸν ἀναστήσας δι' εὐχῆς, ἀσεβεῖς κατέπτηξας, ἐξ ὧν καὶ πλείστους προσήγαγες, Χριστῷ Πανόλβιε, καὶ τὸν δαιμονῶντα, εὐθὺς ἰασάμενος, Γαλήνην Βασιλίδα ἀνείλκυσας, τῆς πλάνης δαίμονος, καὶ Χριστῷ ταύτην προσήγαγες, ἐστεμμένην ὡς παρθενομάρτυρα."

meVE.AposGlory.mode = misc_gr_GR_cog.Mode4
meVE.AposGlory.melody = ""
meVE.AposGlory.text = "Τὸν νοερὸν ἀδάμαντα, τῆς ὑπομονῆς ἀδελφοί, τὸν γενναιότατον ἀθλητήν, τὸν δυσὶ στέμμασι κατεστεμμένον, Ἱερωσύνης καὶ ἀθλήσεως, παρὰ τῆς δεξιᾶς τοῦ παντάνακτος Θεοῦ, Χαραλάμπη, τὸν ἐν Μάρτυσι μέγιστον εὐφημήσωμεν· Οὗτος γὰρ τὸν ἀλάστορα καταπαλαίσας, τρόπαιον μέγα κατὰ πλάνης ἀνεστήσατο. Καὶ νῦν ἐν οὐρανοῖς τόν Θεὸν ἐξαιτεῖται, ἄφεσιν ἁμαρτιῶν ἡμῖν παρασχεῖν, καὶ παντοίων νόσων ἀπαλλαγήν, τοῖς θερμῶς προστρέχουσιν αὐτῷ, καὶ τὴν ἁγίαν αὐτοῦ Κάραν εὐλαβῶς ἀσπαζομένοις, καὶ τὴν ἐτήσιον αὐτοῦ μνήμην μετὰ πόθου τελοῦσι, καὶ αἰτουμένοις δι' αὐτοῦ τὸν Θεὸν ἱλασμόν, καὶ τὸ μέγα ἔλεος."

meVE.AposTheotokion.mode = misc_gr_GR_cog.Mode4
meVE.AposTheotokion.melody = ""
meVE.AposTheotokion.text = oc.m4.d2_gr_GR_cog.ocMA.AposTheotokion.text

meVE.Apolytikion1.mode = misc_gr_GR_cog.Mode4
meVE.Apolytikion1.melody = he.a.m4_gr_GR_cog.TachyProkatalave.name
meVE.Apolytikion1.text = "Ὡς στῦλος ἀκλόνητος, τῆς Ἐκκλησίας Χριστοῦ, καὶ λύχνος ἀείφωτος τῆς οἰκουμένης σοφέ, ἐδείχθης Χαράλαμπες, ἔλαμψας ἐν τῷ κόσμῳ, διὰ τοῦ μαρτυρίου, ἔλυσας τῶν εἰδώλων, τὴν σκοτόμαιναν μάκαρ· διὸ ἐν παῤῥησίᾳ Χριστῷ, πρέσβευε σωθῆναι ἠμας."

meMA.Kathisma11.mode = misc_gr_GR_cog.Mode3
meMA.Kathisma11.melody = he.a.m3_gr_GR_cog.TheiasPisteos.name
meMA.Kathisma11.text = "Ἔργοις ἔλαμψας τῆς εὐσεβείας, πλάνην ἔσβεσας κακοδοξίας, ὡς τοῦ Χριστοῦ στρατιώτης Χαράλαμπες, καὶ παρανόμων τὰς φάλαγγας ᾔσχυνας, τροπαιοφόρος παμμάκαρ γενόμενος, Μάρτυς ἔνδοξε, Χριστὸν τὸν Θεὸν ἱκέτευε, δωρήσασθαι ἡμῖν τὸ μέγα ἔλεος."

meMA.Kathisma1T.mode = misc_gr_GR_cog.Mode3
meMA.Kathisma1T.melody = he.a.m3_gr_GR_cog.TheiasPisteos.name
meMA.Kathisma1T.text = "Θαῦμα μέγιστον! πῶς ἐν ἀγκάλαις, σὺ ἐβάστασας Παρθενομῆτορ, τὸν ἐν δρακὶ αὐτοῦ τὰ πάντα συνέχοντα, καὶ ἐκ μαζῶν σου ἐξέθρεψας γάλακτι, τὸν τροφοδότην καὶ πλάστην τῆς φύσεως, Κόρη πάναγνε, αὐτὸν ἐκτενῶς ἱκέτευε, δωρήσασθαι ἡμῖν τὸ μέγα ἔλεος."

meMA.Kathisma21.mode = misc_gr_GR_cog.Mode4
meMA.Kathisma21.melody = he.a.m4_gr_GR_cog.EpefanisSimeron.name
meMA.Kathisma21.text = "Ὡς φωστὴρ ἀνέτειλας ἐκ τῆς Ἑῴας, καὶ πιστοὺς ἐφώτισας, ταῖς τῶν θαυμάτων σου βολαῖς, Ἱερομάρτυς Χαράλαμπες· ὅθεν τιμῶμεν τὰ θεῖά σου λείψανα."

meMA.Kathisma22.mode = misc_gr_GR_cog.Mode4
meMA.Kathisma22.melody = he.a.m4_gr_GR_cog.EpefanisSimeron.name
meMA.Kathisma22.text = "Ἱερὸν τὸ Πνεῦμά σε Ἱερομάρτυς, Ἱερῶς ἀνέδειξε, τὸ Ἱερὸν θῦμα σοφέ, προσενεχθὲν ἱερώτατε, τῷ θείῳ λόγῳ, ᾧ θείως δεδόξασαι."

meMA.Kathisma2T.mode = misc_gr_GR_cog.Mode4
meMA.Kathisma2T.melody = he.a.m4_gr_GR_cog.EpefanisSimeron.name
meMA.Kathisma2T.text = "Μωϋσῆς ἑώρακε πυρφόρον βάτον, σὲ τὸ πῦρ βαστάσασαν, τὸ τὰς ψυχὰς φωταγωγοῦν, καὶ μὴ φλεχθεῖσαν Πανάμωμε, δρόσου δὲ μᾶλλον, πλησθεῖσαν τῆς χάριτος."

meMA.Kathisma31.mode = misc_gr_GR_cog.Mode3
meMA.Kathisma31.melody = he.a.m3_gr_GR_cog.TinOraiotita.name
meMA.Kathisma31.text = "Τὴν καθαρότητα Μάρτυς τοῦ βίου σου, καὶ τὸ ὑπέρλαμπρον τοῦ μαρτυρίου σου, καταπλαγεῖσα ἡ Ἑλλάς, βοᾷ σοι εὐφραινομένη. Σήμερον τιμῶμέν σου, κεφαλὴν τὴν σεβάσμιον, θραῦσον τὰ φρυάγματα, τῶν ἐχθρῶν ἡμῶν Ἅγιε, καὶ λύτρωσαι ἡμᾶς ἐκ τῶν κινδύνων, καὶ νοσημάτων τοὺς ὑμνοῦντάς σε."

meMA.Kathisma3T.mode = misc_gr_GR_cog.Mode3
meMA.Kathisma3T.melody = he.a.m3_gr_GR_cog.TinOraiotita.name
meMA.Kathisma3T.text = "Τὴν ἀπειρόγαμον θεογεννήτριαν, τὴν τὸν ἀχώρητον γαστρὶ χωρήσασαν, καὶ τὸν τροφέα τοῦ παντός, τῷ γάλακτι θρεψαμένην, μόνην ἐξισχύσασαν, τῆς κατάρας λυτρώσασθαι, γένος τὸ ἀνθρώπινον, τὴν πανάχραντον Δέσποιναν, ὑμνήσωμεν συμφώνως βοῶντες· Χαῖρε ἡ Κεχαριτωμένη."

meMA.MM.Prokeimenon.text = properties_gr_GR_cog.media.key

meMA.PostGospelGlory.mode = misc_gr_GR_cog.Mode2
meMA.PostGospelGlory.melody = ""
meMA.PostGospelGlory.text = ho.s03_gr_GR_cog.hoMA.PostGospelMaleMartyr.text

meMA.PostGospelBoth.mode = misc_gr_GR_cog.Mode2
meMA.PostGospelBoth.melody = ""
meMA.PostGospelBoth.text = ho.s03_gr_GR_cog.hoMA.PostGospelTheotokos.text

meMA.PostGospelIdiomelon.mode = misc_gr_GR_cog.Mode6
meMA.PostGospelIdiomelon.melody = ""
meMA.PostGospelIdiomelon.text = "Φάλαγγα θεοστεφῆ, φωτοφανοῦς Μάρτυρος, ὑπὲρ Χριστοῦ τυθεῖσαν προθύμως, τὸν ἁγιόλεκτον συνασπισμόν, τοῦ Ἱερομάρτυρος Χαραλάμπους, φιλομάρτυρες δεῦτε τιμήσωμεν, καὶ τὴν πανίερον μνήμην αὐτοῦ πνευματικῶς τελέσαντες, πρὸς αὐτὸν βοήσωμεν· Τῆς λοιμικῆς ἀπειλῆς, τὸν εὐσεβόφρονα λαόν σου ἐλευθέρωσον, καὶ λύτρωσαι ἡμᾶς ἀπὸ πάσης περιστάσεως."

meMA.Ode1C11.ode = misc_gr_GR_cog.Ode1
meMA.Ode1C11.mode = misc_gr_GR_cog.Mode6
meMA.Ode1C11.melody = he.h.m6_gr_GR_cog.OsEnIpeiroPezefsas.name
meMA.Ode1C11.text = "Χοροβατῶν εὐφροσύνως τὰ νοητά, οὐρανῶν σκηνώματα, καὶ λαμπόμενος φωτί, ἀνεσπέρῳ ῥῦσαί με παθῶν, ταῖς πρεσβείαις σου Σοφέ, ὅπως ὑμνήσω σε."

meMA.Ode1C12.ode = misc_gr_GR_cog.Ode1
meMA.Ode1C12.mode = misc_gr_GR_cog.Mode6
meMA.Ode1C12.melody = he.h.m6_gr_GR_cog.OsEnIpeiroPezefsas.name
meMA.Ode1C12.text = "Ἡ φωτοφόρος σου μνήμη ἡλιακάς, ἀπαστράπτει χάριτας, καὶ φωτίζει τοὺς πιστῶς, ἐν αὐτῷ τιμῶντάς σε χαρᾶς, λαμπροτάτης ἀληθῶς, Μάρτυς ἐπώνυμε."

meMA.Ode1C13.ode = misc_gr_GR_cog.Ode1
meMA.Ode1C13.mode = misc_gr_GR_cog.Mode6
meMA.Ode1C13.melody = he.h.m6_gr_GR_cog.OsEnIpeiroPezefsas.name
meMA.Ode1C13.text = "Ταῖς τῶν αἱμάτων ῥανίσι τὴν ἁλμυράν, ἀπιστίας θάλασσαν, κατακλύσας ποταμός, εὐσεβείας γέγονας Χριστοῦ, καταρδεύων ἀληθῶς, τὴν Ἐκκλησίαν ἀεί."

meMA.Ode1C1T.ode = misc_gr_GR_cog.Ode1
meMA.Ode1C1T.mode = misc_gr_GR_cog.Mode6
meMA.Ode1C1T.melody = he.h.m6_gr_GR_cog.OsEnIpeiroPezefsas.name
meMA.Ode1C1T.text = "Ἁμαρτιῶν καταιγίδες καὶ λογισμῶν, ἐναντία κύματα, καὶ παθῶν ἐπαγωγαί, ἐπ' ἐμὲ διήλθοσαν, τῇ σῇ, Θεοτόκε κραταιᾷ πρεσβείᾳ, σῶσόν με."

meMA.Ode1C21.ode = misc_gr_GR_cog.Ode1
meMA.Ode1C21.mode = misc_gr_GR_cog.Mode4
meMA.Ode1C21.melody = he.h.m4_gr_GR_cog.AnoixoToStomaMou.name
meMA.Ode1C21.text = "Τὴν κάραν τὴν πάνσεπτον, καὶ τὰ παλαίσματα Κύριε, ὑμνεῖν ἐφιέμενος, τοῦ σοῦ θεράποντος, θείαν ἔλλαμψιν, ἐξ ὕψους ἐξαιτοῦμαι, δι' ἧς ἀναμέλψασθαι, ταῦτα δυνήσομαι."

meMA.Ode1C22.ode = misc_gr_GR_cog.Ode1
meMA.Ode1C22.mode = misc_gr_GR_cog.Mode4
meMA.Ode1C22.melody = he.h.m4_gr_GR_cog.AnoixoToStomaMou.name
meMA.Ode1C22.text = "Σεβῆρον τὸν ἄθεον, τὸν ὠρυόμενον λέοντα, καθεῖλες Χαράλαμπες, σὺν Κρίσπῳ ἄφρονι, τὴν δυσσέβειαν, τὴν τούτων ἀπελέγξας, ἀνθ' ὧν ἐστεφάνωσαι, χειρὶ τοῦ Κτίστου σου."

meMA.Ode1C23.ode = misc_gr_GR_cog.Ode1
meMA.Ode1C23.mode = misc_gr_GR_cog.Mode4
meMA.Ode1C23.melody = he.h.m4_gr_GR_cog.AnoixoToStomaMou.name
meMA.Ode1C23.text = "Βασίλειον κόσμον σε, ἡ Ἐκκλησία ἐκτήσατο, δαιμόνων διώκτην τε, θεῖε Χαράλαμπες, νοσημάτων τε, παντοίων ἐλατῆρα· διὸ ἑορτάζει σου, τὴν μνήμην Ἅγιε."

meMA.Ode1C2T.ode = misc_gr_GR_cog.Ode1
meMA.Ode1C2T.mode = misc_gr_GR_cog.Mode4
meMA.Ode1C2T.melody = he.h.m4_gr_GR_cog.AnoixoToStomaMou.name
meMA.Ode1C2T.text = "Μαρίαν τὴν ἄχραντον, καὶ Θεοτόκον ὑμνήσωμεν, τὸ ὄρος τὸ ἅγιον, στάμνον τὴν πάγχρυσον, τὴν βαστάσασαν, τὸ φύσει θεῖον μάννα, τὸ τρέφον ἑκάστοτε, πιστούς τῇ χάριτι."

meMA.Ode3C11.ode = misc_gr_GR_cog.Ode3
meMA.Ode3C11.mode = misc_gr_GR_cog.Mode6
meMA.Ode3C11.melody = he.h.m6_gr_GR_cog.OukEstinAgios.name
meMA.Ode3C11.text = "Οὐκ ἔστιν ὅλως ἐξειπεῖν, τῶν θαυμάτων τὰ πλήθη, ἅπερ ἔδρασας ἔτι, ἐν τῷ βίῳ περιών, καὶ πρὸς Θεὸν μετελθών, Ἀθλοφόρε, Μάρτυς ἀξιάγαστε."

meMA.Ode3C12.ode = misc_gr_GR_cog.Ode3
meMA.Ode3C12.mode = misc_gr_GR_cog.Mode6
meMA.Ode3C12.melody = he.h.m6_gr_GR_cog.OukEstinAgios.name
meMA.Ode3C12.text = "Δυνάμει θείᾳ κρατυνθείς, τὸ ἀνίσχυρον θράσος, τῶν ἀνόμων καθεῖλες, στρατιώτης ὡς στεῤῥός, Χαράλαμπες ἀθλητά, ὡς ὁπλίτης θείας παρατάξεως."

meMA.Ode3C13.ode = misc_gr_GR_cog.Ode3
meMA.Ode3C13.mode = misc_gr_GR_cog.Mode6
meMA.Ode3C13.melody = he.h.m6_gr_GR_cog.OukEstinAgios.name
meMA.Ode3C13.text = "Αἱμάτων ῥεύσαντες κρουνοί, σοῦ τοῦ σώματος πᾶσαν, ἀσεβείας τὴν φλόγα, καὶ δεινὴν πυρκαϊάν, κατέσβεσαν, τῆς τρυφῆς, τὸν χειμάῤῥουν, σοὶ δὲ προεξένησαν."

meMA.Ode3C1T.ode = misc_gr_GR_cog.Ode3
meMA.Ode3C1T.mode = misc_gr_GR_cog.Mode6
meMA.Ode3C1T.melody = he.h.m6_gr_GR_cog.OukEstinAgios.name
meMA.Ode3C1T.text = "Ἁγίων Ἅγιον Θεόν, τέτοκας Παναγία, ἁγιότητος οἶκος, δεδειγμένη καθαρός, καὶ Πύλη μόνος Χριστός, ἣν διῆλθε, σῴζων τὸ ἀνθρώπινον."

meMA.Ode3C21.ode = misc_gr_GR_cog.Ode3
meMA.Ode3C21.mode = misc_gr_GR_cog.Mode4
meMA.Ode3C21.melody = he.h.m4_gr_GR_cog.TousSousYmnologous.name
meMA.Ode3C21.text = "Τοὺς σοὺς ὑμνολόγους Θεοτόκε, πιστῶς συνελθόντας ἐν ναῷ τὴν Κάραν προσκυνῆσαί σου, τὴν θείαν καὶ σεβάσμιον, φρούρει καὶ πολεμήτορος."

meMA.Ode3C22.ode = misc_gr_GR_cog.Ode3
meMA.Ode3C22.mode = misc_gr_GR_cog.Mode4
meMA.Ode3C22.melody = he.h.m4_gr_GR_cog.TousSousYmnologous.name
meMA.Ode3C22.text = "Νεκρὸν νεανίαν ἀναστήσας, δαιμόνων ὀφθείς τε ἐλατήρ, πλήθη βροτῶν ἐξέστησας, καὶ τῷ Χριστῷ προσήγαγες, μαρτυρικῷ ἐν αἵματι, χειρῶν ἁρπάσας τοῦ δράκοντος."

meMA.Ode3C23.ode = misc_gr_GR_cog.Ode3
meMA.Ode3C23.mode = misc_gr_GR_cog.Mode4
meMA.Ode3C23.melody = he.h.m4_gr_GR_cog.TousSousYmnologous.name
meMA.Ode3C23.text = "Δεῦτε ἡ πληθὺς τῶν Χριστωνύμων, Κυρίου τὸν Μάρτυρα πιστῶς, αἰνέσωμεν καὶ στέψωμεν, αὐτοῦ τὴν Κάραν ᾄσμασι, πνευματικοῖς τὴν πάνσεπτον, πταισμάτων λύσιν ὡς εὕρωμεν."

meMA.Ode3C2T.ode = misc_gr_GR_cog.Ode3
meMA.Ode3C2T.mode = misc_gr_GR_cog.Mode4
meMA.Ode3C2T.melody = he.h.m4_gr_GR_cog.TousSousYmnologous.name
meMA.Ode3C2T.text = "Υἱὸν τοῦ Θεοῦ τὸν Θεὸν Λόγον, τὸν κόσμῳ ἀχώρητον παντί, ἐν τῇ γαστρὶ χωρήσασα, ἀγκάλαις σου ἐβάστασας, Παρθενομῆτορ ἄχραντε, Χριστιανῶν καταφύγιον."

meMA.Ode3Kathisma1.mode = misc_gr_GR_cog.Mode3
meMA.Ode3Kathisma1.melody = he.a.m3_gr_GR_cog.TheiasPisteos.name
meMA.Ode3Kathisma1.text = "Στῦλος ἄσειστος τῆς Ἐκκλησίας, λύχνος ἄσβεστος τῆς οἰκουμένης, Ἀθλοφόρε ἀνεδείχθης Χαράλαμπες, καὶ ἀναλάμψας ἡλίου φαιδρότερον, τὴν τῶν εἰδώλων ἐλαύνεις σκοτόμαιναν, Μάρτυς ἔνδοξε, Χριστὸν τὸν Θεὸν ἱκέτευε, δωρήσασθαι ἡμῖν τὸ μέγα ἔλεος."

meMA.Ode3Kathisma2.mode = misc_gr_GR_cog.Mode1
meMA.Ode3Kathisma2.melody = he.a.m1_gr_GR_cog.TonTafonSouSotir.name
meMA.Ode3Kathisma2.text = "Τὰ στίφη τῶν πιστῶν, εὐσεβῶς συνελθόντα, τὸν Μάρτυρα Χριστοῦ, Χαραλάμπη τὸν μέγαν, ἀξίως εὐφημήσωμεν, εὐσεβείας τὸν πρόμαχον, ἀδαμάντινον, καὶ δυσσεβῶν καθαιρέτην, τὸν κηρύξαντα, Θεὸν τοῦ σύμπαντος κόσμου, Χριστὸν τὸν Θεάνθρωπον."

meMA.Ode3KathismaT.mode = misc_gr_GR_cog.Mode1
meMA.Ode3KathismaT.melody = he.a.m1_gr_GR_cog.TonTafonSouSotir.name
meMA.Ode3KathismaT.text = "Μαρία τὸ σεπτόν, τοῦ Δεσπότου δοχεῖον, ἀνάστησον ἡμᾶς, πεπτωκότας εἰς χάος, δεινῆς ἀπογνώσεως, καὶ πταισμάτων καὶ θλίψεων· σὺ γὰρ πέφυκας, ἁμαρτωλῶν σωτηρία, καὶ βοήθεια, καὶ κραταιὰ προστασία, καὶ σῴζεις τοὺς δούλους σου."

meMA.Ode4C11.ode = misc_gr_GR_cog.Ode4
meMA.Ode4C11.mode = misc_gr_GR_cog.Mode6
meMA.Ode4C11.melody = he.h.m6_gr_GR_cog.ChristosMouDynamis.name
meMA.Ode4C11.text = "Ὡραῖος γέγονας, χρισθεὶς ἐν αἵματι, τῆς σεπτῆς μαρτυρίας καὶ καλλοναῖς, ταύτης κατηγλάϊσαι, Χαράλαμπες τῶν ἀθλητῶν, ἐγκαλλώπισμα καὶ στήριγμα."

meMA.Ode4C12.ode = misc_gr_GR_cog.Ode4
meMA.Ode4C12.mode = misc_gr_GR_cog.Mode6
meMA.Ode4C12.melody = he.h.m6_gr_GR_cog.ChristosMouDynamis.name
meMA.Ode4C12.text = "Δαιμόνων ξόανα, τῇ σῇ συνέτριψας, Ἀθλοφόρε, ἀνδρείᾳ, ναὸν σαυτόν, τοῦ Ἁγίου Πνεύματος, καὶ καρτερίας ἀψευδοῦς, στήλην δείξας καὶ ὑπόδειγμα."

meMA.Ode4C13.ode = misc_gr_GR_cog.Ode4
meMA.Ode4C13.mode = misc_gr_GR_cog.Mode6
meMA.Ode4C13.melody = he.h.m6_gr_GR_cog.ChristosMouDynamis.name
meMA.Ode4C13.text = "Εἰς ὕψος αἴροντες, τὰς χεῖρας Ἔνδοξε, οἱ τοῦ σκότους προστάται σοῦ τὰς πλευράς, ἔξεον τοῖς ὄνυξι, τὴν δι' αἰῶνος ἀληθῆ, προξενοῦντές σοι ἀπόλαυσιν."

meMA.Ode4C1T.ode = misc_gr_GR_cog.Ode4
meMA.Ode4C1T.mode = misc_gr_GR_cog.Mode6
meMA.Ode4C1T.melody = he.h.m6_gr_GR_cog.ChristosMouDynamis.name
meMA.Ode4C1T.text = "Ἰσχὺς καὶ ὕμνησις, Χριστὸς ὁ Κύριος, ὁ ἐκ σοῦ ἀνατείλας ὑπερβολῇ, Πάναγνε χρηστότητος, καὶ λυτρωσάμενος ἡμᾶς, τῆς ἀρχαίας παραβάσεως."

meMA.Ode4C21.ode = misc_gr_GR_cog.Ode4
meMA.Ode4C21.mode = misc_gr_GR_cog.Mode4
meMA.Ode4C21.melody = he.h.m4_gr_GR_cog.OKathimenosEnDoxi.name
meMA.Ode4C21.text = "Ὁ καθήμενος ἐν δόξῃ, ἐπὶ θρόνου Θεότητος, ἀνεδέξατό σε, ὥσπερ χρυσοπτέρυγα πέλειαν, εἰς οὐρανίους σκηνώσεις ἀνιπτάμενον, ὡς ἀήττητον, ἀγωνιστὴν καὶ περίδοξον."

meMA.Ode4C22.ode = misc_gr_GR_cog.Ode4
meMA.Ode4C22.mode = misc_gr_GR_cog.Mode4
meMA.Ode4C22.melody = he.h.m4_gr_GR_cog.OKathimenosEnDoxi.name
meMA.Ode4C22.text = "Λαμπρυνόμενος τῷ φέγγει, τοῦ Θεοῦ Μάρτυς ἔνδοξε, πρὸ βημάτων ἔστης, τῶν παρανομούντων ἀδείμαντος, καὶ τὸν Χριστὸν ἐλευθέρως ἀνεκήρυξας, Θεὸν τέλειον, φύσιν βροτῶν ἐνδυσάμενον."

meMA.Ode4C23.ode = misc_gr_GR_cog.Ode4
meMA.Ode4C23.mode = misc_gr_GR_cog.Mode4
meMA.Ode4C23.melody = he.h.m4_gr_GR_cog.OKathimenosEnDoxi.name
meMA.Ode4C23.text = "Μέγας ὄντως ἀνεδείχθη, θησαυρὸς καὶ πολύολβος, ἡ τιμία Κάρα, σοῦ τοῦ ἀηττήτου Χαράλαμπες, πολυποικίλους τὰς νόσους, τὴν πανώλην τε, ἀπελαύνουσα, νόσον δυνάμει τοῦ Πνεύματος."

meMA.Ode4C2T.ode = misc_gr_GR_cog.Ode4
meMA.Ode4C2T.mode = misc_gr_GR_cog.Mode4
meMA.Ode4C2T.melody = he.h.m4_gr_GR_cog.OKathimenosEnDoxi.name
meMA.Ode4C2T.text = "Τὴν πανάχραντον Μαρίαν, Θεοτόκον ὑμνήσωμεν, τὴν γεννησαμένην, τῆς δικαιοσύνης τὸν Ἥλιον, τὴν ἐπουράνιον πύλην τὴν εἰσάγουσαν, τοὺς δοξάζοντας, ταύτην Θεοῦ εἰς βασίλεια."

meMA.Ode5C11.ode = misc_gr_GR_cog.Ode5
meMA.Ode5C11.mode = misc_gr_GR_cog.Mode6
meMA.Ode5C11.melody = he.h.m6_gr_GR_cog.ToTheioFengeiSou.name
meMA.Ode5C11.text = "Τὸ θεῖον πάθος τοῦ δι' ἡμᾶς, πάθη ὑπομείναντος στεῤῥῶς, Μάρτυς Χριστοῦ μιμησάμενος, φέρεις τὰς ἐν ὅλῳ σώματι ἔνδοξε, τῶν ἥλων προσηλώσεις καρτερικώτατα."

meMA.Ode5C12.ode = misc_gr_GR_cog.Ode5
meMA.Ode5C12.mode = misc_gr_GR_cog.Mode6
meMA.Ode5C12.melody = he.h.m6_gr_GR_cog.ToTheioFengeiSou.name
meMA.Ode5C12.text = "Τὴν ἀλογίαν τῶν διωκτῶν, Λόγος ὁ συνάναρχος Πατρί, ἐπανορθούμενος Πάνσοφε, λόγον τοῖς ἀλόγοις σαφῶς ἐντίθησι, λυθῆναι τῶν δεσμῶν σε διαγορεύουσι."

meMA.Ode5C13.ode = misc_gr_GR_cog.Ode5
meMA.Ode5C13.mode = misc_gr_GR_cog.Mode6
meMA.Ode5C13.melody = he.h.m6_gr_GR_cog.ToTheioFengeiSou.name
meMA.Ode5C13.text = "Τοῖς ὀβελίσκοις περονηθείς, ἔτρωσας καρδίαν τοῦ δεινοῦ, τῶν γηγενῶν πολεμήτορος, λόγχῃ τῆς ἀνδρείας καὶ καρτερίας σου, θεόφρον Ἀθλοφόρε ἀξιοθαύμαστε."

meMA.Ode5C1T.ode = misc_gr_GR_cog.Ode5
meMA.Ode5C1T.mode = misc_gr_GR_cog.Mode6
meMA.Ode5C1T.melody = he.h.m6_gr_GR_cog.ToTheioFengeiSou.name
meMA.Ode5C1T.text = "Τῷ θείῳ φέγγει σου Ἀγαθή, τὴν ἐσκοτισμένην μου ψυχήν, ταῖς ἡδοναῖς, φωταγώγησον, καὶ πρὸς σωτηρίας τρίβον ὁδήγησον, ἡ μόνη τὸν σωτῆρα Χριστὸν κυήσασα."

meMA.Ode5C21.ode = misc_gr_GR_cog.Ode5
meMA.Ode5C21.mode = misc_gr_GR_cog.Mode4
meMA.Ode5C21.melody = he.h.m4_gr_GR_cog.ExestiTaSympanta.name
meMA.Ode5C21.text = "Ἐξίστανται σύμπαντες, ἐπὶ τῇ θείᾳ δόξῃ σου· σοῦ γὰρ πανσεβάσμιος ἡ Κάρα, νόσους ἐλαύνει, διώκει δαίμονας, καὶ πᾶσι προστρέχουσι πιστοῖς, ἴασιν χαρίζεται, καὶ κακῶν ἀπολύτρωσιν."

meMA.Ode5C22.ode = misc_gr_GR_cog.Ode5
meMA.Ode5C22.mode = misc_gr_GR_cog.Mode4
meMA.Ode5C22.melody = he.h.m4_gr_GR_cog.ExestiTaSympanta.name
meMA.Ode5C22.text = "Σωμάτων νοσήματα, καὶ τῶν ψυχῶν Χαράλαμπες, παύονται τῆς θείας κεφαλῆς σου, προσκυνουμένης, καὶ τιμωμένης σεπτῶς· Χριστὸς γὰρ δεδώρηται ἡμῖν, ταύτην ἰατήριον, καὶ δεινῶν ἀμυντήριον."

meMA.Ode5C23.ode = misc_gr_GR_cog.Ode5
meMA.Ode5C23.mode = misc_gr_GR_cog.Mode4
meMA.Ode5C23.melody = he.h.m4_gr_GR_cog.ExestiTaSympanta.name
meMA.Ode5C23.text = "Ἐξέστησαν δαίμονες, καὶ Ἕλληνες οἱ ἄθεοι, βλέποντες τὰς χεῖρας κεκομμένας, καὶ κρεμαμένας τοῦ σώματός σου δεινῶς, Δουκὸς τοῦ παντόλμου ὑβριστοῦ· σὺ δ' ὡς χριστομίμητος, τοῦτον αὖθις ὑγίανας."

meMA.Ode5C2T.ode = misc_gr_GR_cog.Ode5
meMA.Ode5C2T.mode = misc_gr_GR_cog.Mode4
meMA.Ode5C2T.melody = he.h.m4_gr_GR_cog.ExestiTaSympanta.name
meMA.Ode5C2T.text = "Ὁ Λόγος Πανάμωμε, Θεοῦ ὁ ἐνυπόστατος, ὥσπερ ὑετὸς ἐπὶ τὸν πόκον, ἐν τῇ γαστρί σου κατῆλθεν ἄχραντε, καὶ πᾶσαν τὴν φύσιν τῶν βροτῶν, ἔσωσε τῷ καύσωνι, ξηρανθεῖσαν τοῦ πτώματος."

meMA.Ode6C11.ode = misc_gr_GR_cog.Ode6
meMA.Ode6C11.mode = misc_gr_GR_cog.Mode6
meMA.Ode6C11.melody = he.h.m6_gr_GR_cog.TouViouTinThalassan.name
meMA.Ode6C11.text = "Λαμπτὴρ ἐχρημάτισας, τῷ τῶν ἄθλων σου φωτί, φωταγωγῶν τὰ πέρατα, ὁμολογῶν τὸ ὄνομα τοῦ Χριστοῦ, τυράννων ἐνώπιον, Ἀθλοφόρε Κυρίου ἀξιάγαστε."

meMA.Ode6C12.ode = misc_gr_GR_cog.Ode6
meMA.Ode6C12.mode = misc_gr_GR_cog.Mode6
meMA.Ode6C12.melody = he.h.m6_gr_GR_cog.TouViouTinThalassan.name
meMA.Ode6C12.text = "Ἐνθέου πυρούμενος, ἀγαπήσεως πυρί, τῷ δροσισμῷ τῆς πίστεως, τῶν δυσσεβούντων ἔσβεσας τὴν πυράν, Χριστοῦ τὰ θαυμάσια, τοῖς ἀπίστοις δεικνύων Ἀξιάγαστε."

meMA.Ode6C13.ode = misc_gr_GR_cog.Ode6
meMA.Ode6C13.mode = misc_gr_GR_cog.Mode6
meMA.Ode6C13.melody = he.h.m6_gr_GR_cog.TouViouTinThalassan.name
meMA.Ode6C13.text = "Ζωῆς ἐφιέμενος, ἀθανάτου τῆς σαρκός, Χαράλαμπες ἐνέκρωσας, τὰς ἐμπαθεῖς κινήσεις καὶ προσευχῇ, νεκροὺς ἐξανέστησας, ἀνυμνῶν τὸν ἐν πᾶσί σε δοξάσαντα."

meMA.Ode6C1T.ode = misc_gr_GR_cog.Ode6
meMA.Ode6C1T.mode = misc_gr_GR_cog.Mode6
meMA.Ode6C1T.melody = he.h.m6_gr_GR_cog.TouViouTinThalassan.name
meMA.Ode6C1T.text = "Παθῶν με κλονούμενον, ἐναντίαις προσβολαῖς Μῆτερ Θεοῦ στερέωσον, ὡς ἀπαθείας τέξασα τὴν πηγήν· πρὸς σὲ γὰρ κατέφυγον, τῶν ἀνθρώπων τὸ μέγα καταφύγιον."

meMA.Ode6C21.ode = misc_gr_GR_cog.Ode6
meMA.Ode6C21.mode = misc_gr_GR_cog.Mode4
meMA.Ode6C21.melody = he.h.m4_gr_GR_cog.TinTheianTaftin.name
meMA.Ode6C21.text = "Τὴν θείαν ταύτην καὶ πάντιμον, τελοῦντες ἑορτὴν τοῦ Παμμάκαρος, δεῦτε τὴν πάντιμον, κάραν αὐτοῦ ἀσπασώμεθα, καὶ τῶν δεινῶν τὴν λύτρωσιν κομισώμεθα."

meMA.Ode6C22.ode = misc_gr_GR_cog.Ode6
meMA.Ode6C22.mode = misc_gr_GR_cog.Mode4
meMA.Ode6C22.melody = he.h.m4_gr_GR_cog.TinTheianTaftin.name
meMA.Ode6C22.text = "Πηγὴν ἰάσεων ἔχοντες, τὴν κάραν τὴν σεπτήν σου Χαράλαμπες, θερμῶς προστρέχομεν, ταύταῃ προσκύνησιν νέμοντες, καὶ τὸν Θεὸν ὑμνοῦντες τὸν σὲ δοξάσαντα."

meMA.Ode6C23.ode = misc_gr_GR_cog.Ode6
meMA.Ode6C23.mode = misc_gr_GR_cog.Mode4
meMA.Ode6C23.melody = he.h.m4_gr_GR_cog.TinTheianTaftin.name
meMA.Ode6C23.text = "Μεγίστην χάριν ἀπείληφας, θεόθεν ἀθλητὰ γενναιότατε, Μάρτυς Χαράλαμπες· κάραν τὴν σὴν γὰρ ὁ Κύριος, τῶν ἰαμάτων κρήνην σαφῶς εἰργάσατο."

meMA.Ode6C2T.ode = misc_gr_GR_cog.Ode6
meMA.Ode6C2T.mode = misc_gr_GR_cog.Mode4
meMA.Ode6C2T.melody = he.h.m4_gr_GR_cog.TinTheianTaftin.name
meMA.Ode6C2T.text = "Τὸ πῦρ ἐν σοὶ τῆς Θεότητος, ἐσκήνωσεν ἁγνὴ θεονύμφευτε, καὶ οὐ κατέφλεξε, τὴν σὴν νηδὺν παμμακάριστε, ἐδρόσισε δὲ μᾶλλον καὶ κατεφώτισε."

meMA.Kontakion1.mode = misc_gr_GR_cog.Mode4
meMA.Kontakion1.melody = he.a.m4_gr_GR_cog.EpefanisSimeron.name
meMA.Kontakion1.text = "Θησαυρὸν πολύτιμον ἡ Ἐκκλησία, τὴν σὴν κάραν κέκτηται, Ἱερομάρτυς Ἀθλητά, τροπαιοφόρε Χαράλαμπες· διὸ καὶ χαίρει τὸν Κτίστην δοξάζουσα."

meMA.Oikos1.text = "Τὸν στεῤῥὸν ὁπλίτην, καὶ Χριστοῦ στρατιώτην καὶ μέγαν ἐν Μάρτυσι, Χαραλάμπη τὸν πανένδοξον, συνελθόντες εὐφημήσωμεν· ὑπὲρ Χριστοῦ γὰρ καὶ τῆς ἀληθείας λαμπρῶς ἠγωνίσατο, καὶ τὴν ὀρθόδοξον πίστιν τρανῶς ἀνεκήρυξε, τὴν πλάνην τῶν εἰδώλων κατήργησε, βασιλέα παρανομώτατον ἤλεγξε, καὶ τὴν κάραν ἐτμήθη, χαίρων καὶ ἀγαλλόμενος· διὸ καὶ τὸν στέφανον εἴληφε παρὰ τῆς δεξιᾶς τοῦ Ὑψίστου, καὶ συμπολίτης Ἀγγέλων ἐγένετο. Ὅθεν ἡ Ἐκκλησία τῶν Ὀρθοδόξων, τούτου τὴν πάντιμον κάραν κατασπαζομένη, καὶ εὐφημίαις καταστέφουσα, καὶ πολλῶν δεινῶν καὶ νόσων ἀπαλλαττομένη, χαίρει τὸν Κτίστην δοξάζουσα."

meMA.Synaxarion.text = ""

meMA.Ode7C11.ode = misc_gr_GR_cog.Ode7
meMA.Ode7C11.mode = misc_gr_GR_cog.Mode6
meMA.Ode7C11.melody = he.h.m6_gr_GR_cog.OiPaidesEnVavyloni.name
meMA.Ode7C11.text = "Προσομιλῶν ταῖς βασάνοις καὶ τῷ πυρὶ λιπαινόμενος, Ἀθλοφόρε Χριστοῦ, ὡς χρυσίου, ὀβρυζότερος γέγονας, καὶ ἱερὸν ἀνάθημα, ἀληθῶς ἐχρημάτισας."

meMA.Ode7C12.ode = misc_gr_GR_cog.Ode7
meMA.Ode7C12.mode = misc_gr_GR_cog.Mode6
meMA.Ode7C12.melody = he.h.m6_gr_GR_cog.OiPaidesEnVavyloni.name
meMA.Ode7C12.text = "Τῶν προσευχῶν τῇ δρόσῳ, παρανομούντων ἡ κάμινος, κατεσβέσθη Σοφέ, καὶ ἐρύσθης μελῳδῶν τῷ ποιήσαντι· Εὐλογητὸς εἶ Κύριε, ὁ Θεὸς τῶν Πατέρων ἡμῶν."

meMA.Ode7C13.ode = misc_gr_GR_cog.Ode7
meMA.Ode7C13.mode = misc_gr_GR_cog.Mode6
meMA.Ode7C13.melody = he.h.m6_gr_GR_cog.OiPaidesEnVavyloni.name
meMA.Ode7C13.text = "Τῇ παρατάσει τῶν ἄθλων, δένδρον ἐφάνης ὑψίκομον, συσκιάζων πιστούς, ἐκ φλογώδους ἁμαρτίας κραυγάζοντας· Εὐλογητὸς εἶ Κύριε, ὁ Θεὸς τῶν Πατέρων ἡμῶν."

meMA.Ode7C1T.ode = misc_gr_GR_cog.Ode7
meMA.Ode7C1T.mode = misc_gr_GR_cog.Mode6
meMA.Ode7C1T.melody = he.h.m6_gr_GR_cog.OiPaidesEnVavyloni.name
meMA.Ode7C1T.text = "Ἡ τὴν χαρὰν δεξαμένη, ἐν τῇ πανάγνῳ νηδύϊ σου, Θεοτόκε Ἁγνή, εὐφροσύνης τὴν καρδίαν μου πλήρωσον, τὸ κατηφὲς διώκουσα, τῶν παθῶν ἀειπάρθενε."

meMA.Ode7C21.ode = misc_gr_GR_cog.Ode7
meMA.Ode7C21.mode = misc_gr_GR_cog.Mode4
meMA.Ode7C21.melody = he.h.m4_gr_GR_cog.OukElatrefsan.name
meMA.Ode7C21.text = "Ἀνυμνοῦμέν σε βοῶντες, χαίροις ἔνδοξε Μάρτυς Χαράλαμπες· τὴν θείαν κάραν σου γάρ, ἡμῖν σὺ δεδώρησαι, ὡς κρήνην βρύουσαν, πλοῦτον ἄσυλον, τὸν τὰς ψυχάς εὐφραίνοντα, τῶν πιστῶς σε δοξαζόντων."

meMA.Ode7C22.ode = misc_gr_GR_cog.Ode7
meMA.Ode7C22.mode = misc_gr_GR_cog.Mode4
meMA.Ode7C22.melody = he.h.m4_gr_GR_cog.OukElatrefsan.name
meMA.Ode7C22.text = "Μεγαλύνομεν τοὺς ἄθλους σου θεσπέσιε, Μεγαλομάρτυς Χριστοῦ, καὶ τοὺς ἀγῶνας τοὺς σούς· εἰδώλων σεβάσματα γὰρ καταβέβληκας, καὶ κατήργησας, τὴν τῶν δαιμόνων ἔπαρσιν, παναοίδιμε γενναίως."

meMA.Ode7C23.ode = misc_gr_GR_cog.Ode7
meMA.Ode7C23.mode = misc_gr_GR_cog.Mode4
meMA.Ode7C23.melody = he.h.m4_gr_GR_cog.OukElatrefsan.name
meMA.Ode7C23.text = "Ὡς φωστὴρ ἀειλαμπέστατος ἀνέτειλεν, ἡμῖν ἡ κάρα σου, τῆς πλάνης τῆς ζοφερᾶς, κινδύνων καὶ θλίψεων ἡμᾶς ἐξαίρουσα, νοσημάτων τε, τῶν ὀλεθρίων ῥύεται, καὶ δωρεῖται τὴν ὑγείαν."

meMA.Ode7C2T.ode = misc_gr_GR_cog.Ode7
meMA.Ode7C2T.mode = misc_gr_GR_cog.Mode4
meMA.Ode7C2T.melody = he.h.m4_gr_GR_cog.OukElatrefsan.name
meMA.Ode7C2T.text = "Ἀνατέταλκεν ὁ μέγας καὶ ἀνέσπερος, Ἥλιος πᾶσι βροτοῖς, ἐκ τῆς νηδύος τῆς σῆς, καὶ πάντας ἐφώτισε φωτὶ τῆς γνώσεως, τοὺς κραυγάζοντας· Εὐλογημένος Πάναγνε, ὁ καρπὸς τῆς σῆς κοιλίας."

meMA.Ode8C11.ode = misc_gr_GR_cog.Ode8
meMA.Ode8C11.mode = misc_gr_GR_cog.Mode6
meMA.Ode8C11.melody = he.h.m6_gr_GR_cog.EkFlogosToisOsiois.name
meMA.Ode8C11.text = "Ταῖς ῥοαῖς τῶν αἱμάτων ἔτι σταζόμενος, τῶν στιγμάτων τῷ κάλλει ὡραϊζόμενος, τῷ νικητικῷ, εὐπρεπῶς διαδήματι, κεκαλλωπισμένος, Θεῷ παρέστης Μάρτυς."

meMA.Ode8C12.ode = misc_gr_GR_cog.Ode8
meMA.Ode8C12.mode = misc_gr_GR_cog.Mode6
meMA.Ode8C12.melody = he.h.m6_gr_GR_cog.EkFlogosToisOsiois.name
meMA.Ode8C12.text = "Τῶν βασάνων τὰ πλήθη οὐ κατεκάλυψαν, τὴν ἀνδρείαν σου Μάρτυς καὶ γενναιότητα, ἡ τῶν διωκτῶν, οὐκ ἠμαύρωσεν ἔνστασις, σοῦ τὴν λαμπροτάτην, θεόφρον καρτερίαν."

meMA.Ode8C13.ode = misc_gr_GR_cog.Ode8
meMA.Ode8C13.mode = misc_gr_GR_cog.Mode6
meMA.Ode8C13.melody = he.h.m6_gr_GR_cog.EkFlogosToisOsiois.name
meMA.Ode8C13.text = "Ἱερεύς τε καὶ Μάρτυς ἀκαταγώνιστος, στρατιώτης γενναῖος καὶ στῦλος ἄσειστος, ἔρεισμα πιστῶν, ἀσεβείας ἀντίπαλος, ὄντως ἀνεδείχθης, θεόφρον Ἀθλοφόρε."

meMA.Ode8C1T.ode = misc_gr_GR_cog.Ode8
meMA.Ode8C1T.mode = misc_gr_GR_cog.Mode6
meMA.Ode8C1T.melody = he.h.m6_gr_GR_cog.EkFlogosToisOsiois.name
meMA.Ode8C1T.text = "Ὁ τὰ πάντα ποιήσας θείῳ βουλήματι, βουληθεὶς ἐν γαστρί σου ᾤκησεν Ἄχραντε, ῥεύσαντας ἡμᾶς, ἀναπλάσαι βουλόμενος, ὃν ὑπερυψοῦμεν, εἰς πάντας τοὺς αἰῶνας."

meMA.Ode8C21.ode = misc_gr_GR_cog.Ode8
meMA.Ode8C21.mode = misc_gr_GR_cog.Mode4
meMA.Ode8C21.melody = he.h.m4_gr_GR_cog.PaidasEvageis.name
meMA.Ode8C21.text = "Μέγας ἀρωγὸς τῶν Ὀρθοδόξων, καὶ ῥύστης ἐκ τῶν κινδύνων ἀναδέδειξαι, πάνσοφε Χαράλαμπες· ῥύῃ καὶ γὰρ πάντοτε, πάντας τοὺς προστρέχοντας τῇ σεπτῇ κάρᾳ σου, καὶ λύσιν τῶν κακῶν αἰτουμένους, καὶ ὑπερυψοῦντας, Χριστὸν εἰς τοὺς αἰῶνας."

meMA.Ode8C22.ode = misc_gr_GR_cog.Ode8
meMA.Ode8C22.mode = misc_gr_GR_cog.Mode4
meMA.Ode8C22.melody = he.h.m4_gr_GR_cog.PaidasEvageis.name
meMA.Ode8C22.text = "Ἔστης ἐν σταδίῳ τοῦ Σεβήρου, στερέμνιος οἷά περ ἀδάμας τις, στῦλος τ' ἀπερίτρεπτος, ἔνδοξε Χαράλαμπες, καὶ τὸν Χριστὸν ἐκήρυξας Θεὸν καὶ ἄνθρωπον, καὶ ὅλως οὐχ ὑπέκλινας Μάκαρ, ταῖς τῶν παλαμναίων, θωπείαις θυμοβόροις."

meMA.Ode8C23.ode = misc_gr_GR_cog.Ode8
meMA.Ode8C23.mode = misc_gr_GR_cog.Mode4
meMA.Ode8C23.melody = he.h.m4_gr_GR_cog.PaidasEvageis.name
meMA.Ode8C23.text = "Λῦσον τὰς σειράς μου τῶν πταισμάτων, ὑμνοῦντος τὴν κάραν σου Χαράλαμπες, τὴν ἀεὶ πηγάζουσαν, νάματα ἰάσεων, ἀμπλακημάτων ἄφεσιν ἐμοὶ δωρούμενος, δεινῆς τε ἀπολύτρωσιν νόσου, σὲ ὑμνολογοῦντι εἰς πάντας τοὺς αἰῶνας."

meMA.Ode8C2T.ode = misc_gr_GR_cog.Ode8
meMA.Ode8C2T.mode = misc_gr_GR_cog.Mode4
meMA.Ode8C2T.melody = he.h.m4_gr_GR_cog.PaidasEvageis.name
meMA.Ode8C2T.text = "Ῥόδον ἐν ἀκάνθαις εὐρηκώς σε, καὶ ἄνθος ἐν ταῖς κοιλάσι τὸ πανεύοσμον, κρίνον τε πανάσπιλον, Δέσποινα Θεόνυμφε, ὁ σὸς Νυμφίος ἄνωθεν ἐν σοὶ ἐσκήνωσε, καὶ κόσμον εὐωδίασε πάντα, σὲ ὑπερυψοῦντα εἰς πάντας τοὺς αἰῶνας."

meMA.Ode9C11.ode = misc_gr_GR_cog.Ode9
meMA.Ode9C11.mode = misc_gr_GR_cog.Mode6
meMA.Ode9C11.melody = he.h.m6_gr_GR_cog.TheonAnthropois.name
meMA.Ode9C11.text = "Οὐ πῦρ, οὐ ξίφος ἀλλ' οὐδὲ θάνατος, οὐ διωγμός, οὐ θλῖψις, οὐ λιμός, οὐδὲ κίνδυνος, οὐ βασάνων παντοίων ἐπίνοια, ἴσχυσε τῆς ἀγάπης, ὄντως χωρίσαι σε, τοῦ πεποιηκότος, Ἀθλητὰ ἀξιοθαυμαστε."

meMA.Ode9C12.ode = misc_gr_GR_cog.Ode9
meMA.Ode9C12.mode = misc_gr_GR_cog.Mode6
meMA.Ode9C12.melody = he.h.m6_gr_GR_cog.TheonAnthropois.name
meMA.Ode9C12.text = "Ξεσμοῖς ὀνύχων, τοὺς τῆς νεκρώσεως, ἀποβαλὼν χιτῶνας, ταῖς στολαῖς ταῖς ἐξ αἵματος, σεαυτὸν Ἀθλοφόρε ἐκόσμησας· ὅθεν σὺν παῤῥησίᾳ Μάρτυς ἀήττητε, πάντων τῷ Δεσπόταῃ, καὶ Θεῷ χαίρων παρίστασαι."

meMA.Ode9C13.ode = misc_gr_GR_cog.Ode9
meMA.Ode9C13.mode = misc_gr_GR_cog.Mode6
meMA.Ode9C13.melody = he.h.m6_gr_GR_cog.TheonAnthropois.name
meMA.Ode9C13.text = "Χαρᾶς καὶ θείας ὄντως λαμπρότητος, παρεκτικὴ ἡ μνήμη σου τῷ κόσμῳ ἀνέτειλε, τῶν παθῶν τὸν χειμῶνα διώκουσα, πάντας φωταγωγοῦσα, ἣν ἑορτάζοντες, σχοίημεν πταισμάτων, ἱλασμὸν ταῖς ἱκεσίαις σου."

meMA.Ode9C1T.ode = misc_gr_GR_cog.Ode9
meMA.Ode9C1T.mode = misc_gr_GR_cog.Mode6
meMA.Ode9C1T.melody = he.h.m6_gr_GR_cog.TheonAnthropois.name
meMA.Ode9C1T.text = "Παθῶν κλυδώνιον συνταράσσει με, καὶ τῶν κακῶν βυθίζει τρικυμία Πανάμωμε, κυβερνήτην Χριστὸν ἡ κυήσασα, χεῖρά μοι βοηθείας ἔκτεινον σῶσόν με, μόνη προστασία, τῶν πιστῶς μακαριζόντων σε."

meMA.Ode9C21.ode = misc_gr_GR_cog.Ode9
meMA.Ode9C21.mode = misc_gr_GR_cog.Mode4
meMA.Ode9C21.melody = he.h.m4_gr_GR_cog.ApasGigenis.name
meMA.Ode9C21.text = "Ἅπαντες πιστοί, τῇ κάρᾳ προσέλθωμεν τοῦ σεπτοῦ Μάρτυρος, πάντων· ὁ δεσπόζων γάρ, μεγίστην χάριν ταύτῃ παρέσχετο· ὅθεν ἐλαύνει δαίμονας, παύει νοσήματα, καὶ δωρεῖται, πᾶσι τοῖς προσψαύουσιν, εὐεξίαν καὶ ῥῶσιν καὶ ἔλεος."

meMA.Ode9C22.ode = misc_gr_GR_cog.Ode9
meMA.Ode9C22.mode = misc_gr_GR_cog.Mode4
meMA.Ode9C22.melody = he.h.m4_gr_GR_cog.ApasGigenis.name
meMA.Ode9C22.text = "Γῆ καὶ οὐρανός, ἐξίσταται σήμερον ἐπὶ τοῖς θαύμασι, τοῦ μεγαλομάρτυρος· δαιμόνων στίφη γὰρ ἐκδιώκονται, καὶ τοῖς νοσοῦσι δίδοται ῥῶσις τοῦ σώματος, καὶ λοιμώδης νόσος καταπαύεται, τῇ προσψαύσει τῆς κάρας σου Ἔνδοξε."

meMA.Ode9C23.ode = misc_gr_GR_cog.Ode9
meMA.Ode9C23.mode = misc_gr_GR_cog.Mode4
meMA.Ode9C23.melody = he.h.m4_gr_GR_cog.ApasGigenis.name
meMA.Ode9C23.text = "Στῶμεν εὐλαβῶς, ἐν οἴκῳ Θεοῦ ἡμῶν, καὶ προσκυνήσωμεν, κάραν τὴν σεβάσμιον, τὴν ὄντως θείαν καὶ ἀξιέπαινον, τὴν φοινιχθεῖσαν αἵματι τοῦ θείου Μάρτυρος, καὶ τελοῦσαν θαύματα παράδοξα, ὡς στεφθεῖσαν χειρὶ Παντοκράτορος."

meMA.Ode9C2T.ode = misc_gr_GR_cog.Ode9
meMA.Ode9C2T.mode = misc_gr_GR_cog.Mode4
meMA.Ode9C2T.melody = he.h.m4_gr_GR_cog.ApasGigenis.name
meMA.Ode9C2T.text = "Ὕμνους παρ' ἡμῶν, προσδέχου Θεόνυμφε θεοχαρίτωτε, Μῆτερ τοῦ Θεοῦ ἡμῶν, καὶ τὴν σὴν χάριν ἀντιδεδώρησο, τοῖς εὐλαβῶς σε μέλπουσιν ἡμῖν τοῖς δούλοις σου, τὸν Χριστὸν δέ, ὃν ἀῤῥήτως τέτοκας, ἡμῖν ἵλεων Κόρη ἀπέργασαι."

meMA.Exaposteilarion1.mode = misc_gr_GR_cog.Mode2
meMA.Exaposteilarion1.melody = he.a.m2_gr_GR_cog.GynaikesAkoutisthite.name
meMA.Exaposteilarion1.text = "Ἐνθέως πυρσευόμενος, τῷ πόθῳ τοῦ Παντάνακτος, τὸν ὑπερήφανον ὄφιν, ἀνδρείως μάκαρ καθεῖλες, καὶ τύραννον ἀπάνθρωπον, Σεβῆρον τὸν παράφρονα, ἤλεγξας ὦ Χαράλαμπες, καὶ τὸν μισθὸν ἐκομίσω, παρὰ τοῦ πάντων Δεσπότου."

meMA.ExapTheotokion.mode = misc_gr_GR_cog.Mode2
meMA.ExapTheotokion.melody = he.a.m2_gr_GR_cog.GynaikesAkoutisthite.name
meMA.ExapTheotokion.text = "Μαρία καταφύγιον, Χριστιανῶν τὸ καύχημα, φύλαττε σκέπε σοὺς δούλους, ἐκ πάσης βλάβης ἀτρώτους, κινδύνων ἐξελοῦ ἡμᾶς, τοὺς πόθῳ εὐφημοῦντάς σε, καὶ πάσης περιστάσεως, ταῖς σαῖς πρεσβείαις χρωμένη, πρὸς τὸν Υἱὸν καὶ Θεόν σου."

meMA.Lauds1.mode = misc_gr_GR_cog.Mode1
meMA.Lauds1.melody = he.a.m1_gr_GR_cog.TonOuranionTagmaton.name
meMA.Lauds1.text = "Οἱ τῆς Ἑλλάδος νῦν παῖδες δεῦτε συνδράμετε, καὶ τὴν τιμίαν κάραν, κατασπάσασθε πάντες, τοῦ θείου Χαραλάμπους, τὴν τὸν Χριστὸν ἐν σταδίῳ κηρύξασαν, καὶ ἀπελέγξασαν πλάνην τῶν δυσσεβῶν, καὶ τὸν Κτίστην μεγαλύνασαν."

meMA.Lauds2.mode = misc_gr_GR_cog.Mode1
meMA.Lauds2.melody = he.a.m1_gr_GR_cog.TonOuranionTagmaton.name
meMA.Lauds2.text = "Τοῖς οὐρανίοις Ἀγγέλοις νῦν συνηρίθμησαι, καὶ παρεστὼς Τριάδι, τῇ ἁγίᾳ Τρισμάκαρ, αὐτὴν καθικετεύεις ὑπὲρ ἡμῶν, τῶν ἐν πίστει τιμώντων σου, τὴν πανσεβάσμιον κάραν, καὶ τῶν δεινῶν, αἰτουμένων ἀπολύτρωσιν."

meMA.Lauds3.mode = misc_gr_GR_cog.Mode1
meMA.Lauds3.melody = he.a.m1_gr_GR_cog.TonOuranionTagmaton.name
meMA.Lauds3.text = "Λαμπροφανὴς καὶ πανένδοξος ἀνατέταλκεν, ἐν τῇ Ἑλλάδι πάσῃ, ἡ πανέορτος μνήμη, τοῦ θείου Χαραλάμπους· διὸ περ λαμπρῶς, ἑορτάζει κατέχουσα, τὴν πανσεβάσμιον κάραν, τὴν τὸν Χριστόν, ὡς Θεάνθρωπον κηρύξασαν."

meMA.LaudsGlory.mode = misc_gr_GR_cog.Mode5
meMA.LaudsGlory.melody = ""
meMA.LaudsGlory.text = "Ὥσπερ ἀλάβαστρον πλῆρες, ἡ τιμία σου κάρα θεσπέσιε, προχέει οἷόν τι μύρον πολύτιμον, τὰ ἰάματα, τούς τε πιστοὺς εὐωδιάζει θαυμασίως, καὶ τοὺς μετὰ πίστεως αὐτῇ προσιόντας, τῶν δεινῶν πάντων ῥύεται, τὴν δυσώδη τε πλάνην, καὶ νόσους παντοίας· καὶ τὴν πανώλην λοιμικὴν καταπαύουσα, εὐρωστίαν δωρεῖται πᾶσι, καὶ εἰρήνην καὶ μέγα ἔλεος."

meMA.LaudsTheotokion.mode = misc_gr_GR_cog.Mode5
meMA.LaudsTheotokion.melody = ""
meMA.LaudsTheotokion.text = oc.m5.d3_gr_GR_cog.ocVE.AposTheotokion.text

meMA.MM.LaudsSunday.text = properties_gr_GR_cog.media.key

meLI.Kontakion1.mode = meMA.Kontakion1.mode
meLI.Kontakion1.melody = meMA.Kontakion1.melody
meLI.Kontakion1.text = meMA.Kontakion1.text

meLI.SeasonalKontakion.mode = misc_gr_GR_cog.Mode2
meLI.SeasonalKontakion.melody = ""
meLI.SeasonalKontakion.text = ho.s07_gr_GR_cog.hoTY.Key0408.text

meLI.MM.CommunionHymn.text = properties_gr_GR_cog.media.key

meMegalynarion.text = ""

