A_Resource_Whose_Name = me.m01.d17_gr_GR_cog

meDate.text = "Τῌ ΙΖʹ ΙΑΝΟΥΑΡΙΟΥ" // date, e.g. Τῌ ΙϚʹ ΤΟΥ ΑΥΤΟΥ ΜΗΝΟΣ or July 16
meCommemoration.text = "Μνήμη τοῦ Ὁσίου καὶ Θεοφόρου Πατρὸς ἡμῶν Ἀντωνίου τοῦ Μεγάλου· καὶ τοῦ ἁγίου νεωμάρτυρος Γεωργίου τοῦ ἐξ Ἰωαννίνων." // full title of day
meShortCommemoration1.text = ""
meInsert1 = "καὶ τοῦ Ὁσίου καὶ Θεοφόρου Πατρὸς ἡμῶν Ἀντωνίου τοῦ Μεγάλου," // for use in petitions and dismissal
meInsert2 = "οὗ καὶ τὴν μνήμην ἐπιτελοῦμεν·" // for use in petitions and dismissal
meNote.text = ""
meLE.commemoration1 = "Μνήμη τοῦ Ὁσίου Πατρός ἡμῶν Ἀντωνίου τοῦ Μεγάλου."
meLE.commemoration2 = ""
meHO.number = "17."
meHO.rank = "3"
meHO.commemorations = ""
meHO.note1 = rubrical_gr_GR_cog.HolidayWineOil
meHO.note2 = ""

meSV.Stichera1.mode = misc_gr_GR_cog.Mode2
meSV.Stichera1.melody = he.a.m2_gr_GR_cog.OteEkTouXylou.name
meSV.Stichera1.text = "Ὅτε, ἐν τῷ μνήματι σαυτόν, χαίρων περιέκλεισας Πάτερ, ὑπὲρ ἀγάπης Χριστοῦ, φέρων σταθερώτατα, τὰς τῶν δαιμόνων ποινάς, προσευχῇ δὲ καὶ χάριτι, ἀπέδειξας τούτων, πάχνης ἀδρανέστερα, τὰ βουλευτήρια· τότε ἐπεκρότησαν τάξεις, τῶν Ἀγγέλων κράζουσαι.· Δόξα, τῷ ἐνδυναμοῦντί σε Ἀντώνιε."

meSV.Stichera2.mode = misc_gr_GR_cog.Mode2
meSV.Stichera2.melody = he.a.m2_gr_GR_cog.OteEkTouXylou.name
meSV.Stichera2.text = "Ἄλλος, ἀνεδείχθης Ἠλιού, ἔχων τοὺς κλεινοὺς φοιτητάς σου, ὡς Ἐλισαῖον σοφέ, οἷς περ καὶ τὴν χάριν σου, διπλῆν κατέλιπες, ἁρπαγεὶς ὡς ἐν ἅρματι, αἰθέριος Πάτερ· ὅθεν ζῶν τῷ πνεύματι, νῦν συναγάλλῃ αὐτοῖς, πάντων μνημονεύων παμμάκαρ, τῶν ἐπιτελούντων σου πόθῳ, τὴν σεπτὴν πανήγυριν Ἀντώνιε."

meSV.Stichera3.mode = misc_gr_GR_cog.Mode2
meSV.Stichera3.melody = he.a.m2_gr_GR_cog.OteEkTouXylou.name
meSV.Stichera3.text = "Ὥσπερ, ὁ θεόπτης Μωϋσῆς, γνόφῳ νοητῷ ὑπεισῆλθες, θεωριῶν ἀληθῶς, αὖθις δὲ κατώπτευσας, ὃν περ ἐπόθεις τρανῶς· δοξασθεὶς δὲ τὸ πρόσωπον, τῇ αἴγλῃ ἐκείνου, Πάτερ καθωδήγησαι, εἰς σωτηρίου μονάς· ὅθεν συνελθόντες Θεόφρον, χαίροντες κραυγάζομεν· Δόξα, τῷ σὲ ἐνισχύσαντι Θεῷ ἡμῶν."

meSV.SticGlory.mode = misc_gr_GR_cog.Mode2
meSV.SticGlory.melody = ""
meSV.SticGlory.text = "Τὸν ἐπὶ γῆς Ἄγγελον, καὶ ἐν οὐρανοῖς ἄνθρωπον Θεοῦ, τοῦ κόσμου τὴν εὐκοσμίαν, τὴν τρυφὴν τῶν ἀγαθῶν καὶ τῶν ἀρετῶν, τῶν Ἀσκητῶν τὸ καύχημα, Ἀντώνιον τιμήσωμεν· πεφυτευμένος γὰρ ἐν τῷ οἴκῳ τοῦ Θεοῦ, ἐξήνθησε δικαίως, καὶ ὡσεὶ κέδρος ἐν ἐρήμῳ, ἐπλήθυνε τὰ ποίμνια Χριστοῦ, τῶν λογικῶν προβάτων, ἐν ὁσιότητι καὶ δικαιοσύνῃ."

meSV.SticBoth.mode = misc_gr_GR_cog.Mode2
meSV.SticBoth.melody = ""
meSV.SticBoth.text = "Ἀδιόδευτε πύλη, μυστικῶς ἐσφραγισμένη, εὐλογημένη Θεοτόκε, δέξαι τὰς δεήσεις ἡμῶν, καὶ προσάγαγε τῶ σῷ Υἱῷ καὶ Θεῷ, ἵνα σώσῃ διὰ σοῦ τὰς ψυχὰς ἡμῶν."

meSV.Aposticha1.mode = misc_gr_GR_cog.Mode2
meSV.Aposticha1.melody = he.a.m2_gr_GR_cog.OikosTouEfratha.name
meSV.Aposticha1.text = "Ὤφθης ἐκ μητρικῶν, σπαργάνων θεοφόρε, ἡγιασμένον σκεῦος, Ἀντώνιε καὶ οἶκος, τοῦ Παναγίου Πνεύματος."

meSV.Aposticha2.mode = misc_gr_GR_cog.Mode2
meSV.Aposticha2.melody = he.a.m2_gr_GR_cog.OikosTouEfratha.name
meSV.Aposticha2.text = "Δόλους τῶν πονηρῶν, δαιμόνων θριαμβεύσας, τῇ τοῦ Σταυροῦ δυνάμει, ἐτράνωσας τὴν δόξαν, Χριστοῦ Πάτερ Ἀντώνιε."

meSV.Aposticha3.mode = misc_gr_GR_cog.Mode2
meSV.Aposticha3.melody = he.a.m2_gr_GR_cog.OikosTouEfratha.name
meSV.Aposticha3.text = "Ἤρθης ὡς Ἠλιού, ἐν ἅρματι πυρίνῳ, καὶ συνεκράθης μάκαρ, ἀμέσως τῇ Τριάδι, Ἀντώνιε παγκόσμιε."

meSV.AposGlory.mode = misc_gr_GR_cog.Mode2
meSV.AposGlory.melody = he.a.m2_gr_GR_cog.OikosTouEfratha.name
meSV.AposGlory.text = "Ἄνω σε οἱ χοροί, Θεοτόκε Παρθένε, ὑμνοῦσι σὺν τοῖς κάτω, δοξάζοντες ἀπαύστως, τὸν Τόκον σου τὸν ἄχραντον."

meVE.Stichera01.mode = misc_gr_GR_cog.Mode4
meVE.Stichera01.melody = he.a.m4_gr_GR_cog.OExYpsistouKlitheis.name
meVE.Stichera01.text = "Ὁ φωτισθεὶς ταῖς τοῦ Πνεύματος ἀκτῖσιν, ὅτε σε ὁ ἔνθεος ἔρως ἀνέφλεξε, καὶ τὴν ψυχὴν ἀνεπτέρωσεν, αὐτὸ ποθῆσαι, τὸ τῆς ἀγάπης ὄντως ἀκρότατον, τότε κατεφρόνησας, σαρκὸς καὶ αἵματος, καὶ ἔξω κόσμου γεγένησαι, πολλῇ ἀσκήσει, καὶ ἡσυχίᾳ τούτῳ ἑνούμενος· ὅθεν ἐπλήσθης, ὡς ἐζήτησας, τῶν ἐκεῖθεν καλῶν καὶ ἀνέλαμψας, ὡς Ἀστὴρ καταυγάζων, τὰς ψυχὰς ἡμῶν Ἀντώνιε. "

meVE.Stichera02.mode = misc_gr_GR_cog.Mode4
meVE.Stichera02.melody = he.a.m4_gr_GR_cog.OExYpsistouKlitheis.name
meVE.Stichera02.text = "Ὁ τῶν δαιμόνων τὰ τόξα καὶ τὰ βέλη, συντρίψας τῇ χάριτι, τοῦ θείου Πνεύματος, καὶ τὴν κακίαν καὶ ἔνεδραν, αὐτῶν τοῖς πᾶσι, δηλοποιήσας θείοις διδάγμασι, ταῖς θείαις λαμπρότησι καταστραπτόμενος, τῶν Μοναστῶν διαυγέστατος, φωστὴρ ἐγένου, καὶ τῆς ἐρήμου πρῶτος διάκοσμος, καὶ τῶν νοσούντων ἐμπειρότατος, καὶ σεπτὸς ἰατρὸς καὶ ἀρχέτυπος, χαρακτὴρ ἐναρέτου, ἀγωγῆς Πάτερ Ἀντώνιε."

meVE.Stichera03.mode = misc_gr_GR_cog.Mode4
meVE.Stichera03.melody = he.a.m4_gr_GR_cog.OExYpsistouKlitheis.name
meVE.Stichera03.text = "Ὁ χαρισμάτων ἐνθέων πεπλησμένος, σὲ ὡς ἀκηλίδωτον, ἔσοπτρον Πάτερ εὑρών, Χριστὸς τῶν θείων ἐμφάσεων, λαμπρὰς οἰκείου, μαρμαρυγὰς φωτὸς σοι ἐξήστραψεν· ἐντεῦθεν ἰάσεων, ἄφθονος ὤφθης πηγή, διατροφή τε λιμώττουσι, καὶ τῶν διψώντων, δι' ἑπομβρίας ἄρδων τὴν ἔφεσιν· τὰς ψυχικὰς δὲ διαθέσεις ὁρῶν, σοῦ τῷ λόγῳ σοφῶς ἐβελτίους Θεῷ· ὃν ἱκέτευε σῶσαι, καὶ φωτίσαι τὰς ψυχὰς ἡμῶν."

meVE.Stichera04.mode = misc_gr_GR_cog.Mode4
meVE.Stichera04.melody = he.a.m4_gr_GR_cog.OExYpsistouKlitheis.name
meVE.Stichera04.text = "Ὁ καθαρὸς τὴν ψυχὴν καὶ τὴν καρδίαν, Ἄγγελος ἐπίγειος, βροτὸς οὐράνιος, τῆς παρθενίας διδάσκαλος, τῆς ἐγκρατείας, ἠκριβωμένη στάθμη Ἀντώνιε· συνών τῷ Δεσπότῃ σου, καὶ τὴν ἀσίγητον δοξολογίαν μακάριε, σὺν τοῖς Ἀγγέλοις, καὶ τοῖς Ὁσίοις πᾶσι καὶ Μάρτυσι, τούτῳ προσάγων, τοὺς τελοῦντάς σου, τὴν ἱερὰν μνήμην πάντοτε, χαλεπῶν ἐκ κινδύνων, καὶ πταισμάτων ἐλευθέρωσον."

meVE.MM.Stichera1234as78910.text = properties_gr_GR_cog.media.key

meVE.SticGlory.poet = poets_gr_GR_cog.Sykeotou
meVE.SticGlory.mode = misc_gr_GR_cog.Mode6
meVE.SticGlory.melody = ""
meVE.SticGlory.text = "Τὸ κατ' εἰκόνα τηρήσας ἀλώβητον, νοῦν ἡγεμόνα κατὰ παθῶν ὀλεθρίων, ἀσκητικῶς ἐνστησάμενος, εἰς τὸ καθ' ὁμοίωσιν ὡς δυνατὸν ἀνελήλυθας· ἀνδρικῶς γὰρ τήν φύσιν ἐκβιασάμενος, ἔσπευσας τὸ χεῖρον, καθυποτάξαι τῷ κρείττονι, καὶ τὴν σάρκα δουλῶσαι τῷ πνεύματι· ὅθεν μοναζόντων, ἀνεδείχθης ἀκρότης, πολιστὴς τῆς ἐρήμου, εὐδρομούντων ἀλείπτης, κανὼν ἀρετῆς ἀκριβέστατος· καὶ νῦν ἐν οὐρανοῖς, τῶν ἐσόπτρων λυθέντων Ἀντώνιε, καθαρῶς ἐποπτεύεις τὴν ἁγίαν Τριάδα, ἐντυγχάνων ἀμέσως, ὑπὲρ τῶν πίστει καὶ πόθῳ τιμώντων σε."

meVE.SticTheotokion.mode = misc_gr_GR_cog.Mode6
meVE.SticTheotokion.melody = ""
meVE.SticTheotokion.text = oc.m6.d1_gr_GR_cog.ocVE.SticTheotokion.text

meVE.Lity1.poet = poets_gr_GR_cog.Stouditou
meVE.Lity1.mode = misc_gr_GR_cog.Mode2
meVE.Lity1.melody = ""
meVE.Lity1.text = "Ἀσκητικὸν γυμνάσιον, συγκροτήσας ἐπὶ γῆς, Ὅσιε Ἀντώνιε, τὰς τῶν παθῶν προσβολὰς ἐν τῇ ῥοῇ τῶν δακρύων σου, πάσας ἀπήμβλυνας, καὶ κλῖμαξ θεία καὶ σεπτή, εἰς οὐρανοὺς ἀνάγουσα, τοῖς πᾶσιν ἐγνωρίσθη, ὁ θεόληπτος βίος σου· εὐσεβείας γὰρ καρπούς, ἐν αὐτῷ ἐνδειξάμενος, ἰατρεύεις δι' αὐτῶν, τὰς ἀσθενείας τῶν παθῶν, τῶν πιστῶς ἐκβοώντων σοι· Χαίροις τῆς Ἑῴας ἀστὴρ χρυσαυγέστατε, καὶ τῶν Μοναζόντων λαμπαδοῦχε καὶ ποιμήν. Χαίροις ἀοίδιμε, τὸ τῆς ἐρήμου κάλλιστον θρέμμα, καὶ τῆς Ἐκκλησίας ἀκράδαντον ἔρεισμα. Χαίροις τῶν πλανωμένων, ὁ μέγας ὁδηγός· Χαίροις τὸ ἡμέτερον καύχημα, καὶ τῆς οἰκουμένης φαιδρὸν ἀγαλλίαμα."

meVE.Lity2.mode = misc_gr_GR_cog.Mode2
meVE.Lity2.melody = ""
meVE.Lity2.text = "Τὸν ἐπὶ γῆς Ἄγγελον, καὶ ἐν οὐρανοῖς ἄνθρωπον Θεοῦ, τοῦ κόσμου τὴν εὐκοσμίαν, καὶ τὴν τρυφὴν τῶν ἀγαθῶν καὶ τῶν ἀρετῶν, τῶν Ἀσκητῶν τὸ καύχημα, Ἀντώνιον τιμήσωμεν· πεφυτευμένος γὰρ ἐν τῷ οἴκῳ τοῦ Θεοῦ, ἐξήνθησε δικαίως, καὶ ὡσεὶ κέδρος ἐν ἐρήμῳ, ἐπλήθυνε τὰ ποίμνια Χριστοῦ, τῶν λογικῶν προβάτων, ἐν ὁσιότητι καὶ δικαιοσύνῃ."

meVE.Lity3.mode = misc_gr_GR_cog.Mode2
meVE.Lity3.melody = ""
meVE.Lity3.text = "Ὅσιε Πάτερ, ἐκ βρέφους τὴν ἀρετὴν ἐπιμελῶς ἀσκήσας, ὄργανον γέγονας τοῦ Ἁγίου Πνεύματος, καὶ παρ' αὐτοῦ λαβών, τῶν θαυμάτων τὴν ἐνέργειαν, ἔπεισας τούς ἀνθρώπους, καταφρονεῖν τῶν ἠδέων, νῦν δὲ τῶ θείῳ φωτί, καθαρώτερον ἐλλαμπόμενος, φώτισον καὶ ἡμῶν τὰς διανοίας, Πάτερ Ἀντώνιε."

meVE.Lity4.poet = poets_gr_GR_cog.Anatoliou
meVE.Lity4.mode = misc_gr_GR_cog.Mode3
meVE.Lity4.melody = ""
meVE.Lity4.text = "Ὅσιε Ἀντώνιε, τῆς στεῤῥοτάτης ἀσκήσεως, τὴν καυστικὴν καὶ εὔψυχον διατριβήν, ὡς ἐν ἀΰλοις ἀναπαυόμενος ἐτέλεσας· τοῖς ἐρημοτέροις γάρ, σεαυτὸν συνάψας πνευματικῶς, τὰς πυριφλέκτους φαρέτρας τῶν δαιμόνων κατεπάτησας· καὶ ὑπεράνω πάσης ἀρετῆς γεγονὼς, συναυλίζῃ Ἀγγέλοις, ἐν τῇ Βασιλείᾳ τῶν οὐρανῶν. Διὸ πρέσβευε Χριστῷ τῶ Θεῷ, σωθῆναι τὰς ψυχὰς ἡμῶν."

meVE.LityGlory.poet = poets_gr_GR_cog.Stouditou
meVE.LityGlory.mode = misc_gr_GR_cog.Mode5
meVE.LityGlory.melody = ""
meVE.LityGlory.text = "Ὅσιε Πάτερ, τῆς φωνῆς τοῦ Εὐαγγελίου τοῦ Κυρίου ἀκούσας, τὸν κόσμον κατέλιπες, τὸν πλοῦτον καὶ τὴν δόξαν, εἰς οὐδὲν λογισάμενος· ὅθεν πάσιν ἐβόας· Ἀγαπήσατε τὸν Θεόν, καὶ εὑρήσετε χάριν αἰώνιον· μηδὲν προτιμήσητε τῆς ἀγάπης αὐτοῦ· ἵνα ὅταν ἔλθῃ ἐν τῇ δόξῃ αὐτοῦ, εὔρητε ἀνάπαυσιν μετὰ πάντων τῶν Ἁγίων, οὗ ταῖς ἱκεσίαις Χριστέ, φύλαξον, καὶ σῶσον τὰς ψυχὰς ἡμῶν."

meVE.LityBoth.mode = misc_gr_GR_cog.Mode5
meVE.LityBoth.melody = ""
meVE.LityBoth.text = oc.m5.d2_gr_GR_cog.ocVE.AposTheotokion.text

meVE.Aposticha1.mode = misc_gr_GR_cog.Mode5
meVE.Aposticha1.melody = he.a.m5_gr_GR_cog.ChairoisAskitikon.name
meVE.Aposticha1.text = "Χαίροις τῶν ἀσκητῶν ἀρχηγός, γεγενημένος καὶ ἀήττητος πρόμαχος· παθῶν γὰρ ἐκτέμνων ῥίζας, καὶ τῶν δαιμόνων ὁρμάς, ὑποστὰς ἀνδρείως ἐθριάμβευσας, αὐτῶν τήν ἀσθένειαν, καὶ ψυχόλεθρον πλάνησιν, τὴν τοῦ Σταυροῦ δέ, τοῦ Σωτῆρος ἐνέργειαν, καὶ ἀνίκητον, ἐφανέρωσας δύναμιν· ἣν καὶ περιζωσάμενος, ἐνίκησας ἅπαντας, τοὺς ἀθετοῦντας τὴν θείαν, διὰ σαρκὸς ἐπιφάνειαν, Χριστοῦ· ὃν δυσώπει, ταῖς ψυχαῖς ἡμῶν δοθῆναι, τὸ μέγα ἔλεος."

meVE.Aposticha2.mode = misc_gr_GR_cog.Mode5
meVE.Aposticha2.melody = he.a.m5_gr_GR_cog.ChairoisAskitikon.name
meVE.Aposticha2.text = "Στῦλος φωτοειδὴς ἀρεταῖς, ἐστηριγμένος, καὶ νεφέλη σκιάζουσα, ἐγένου τοῖς ἐν ἐρήμῳ, πρὸς οὐρανὸν ἀπὸ γῆς, τὸν Θεὸν ὁρώντων προηγούμενος· Σταυροῦ βακτηρία, τὴν τῶν παθῶν ῥήξας θάλασσαν· τὸν νοητὸν δέ, Ἀμαλὴκ τροπωσάμενος, ἀνεμπόδιστον, τὴν οὐράνιον ἄνοδον, εὗρες θεομακάριστε, καὶ κλῆρον ἀκήρατον, σὺν Ἀσωμάτοις τῷ θρόνῳ, περιχαρῶς παριστάμενος, Χριστοῦ· ὃν δυσώπει, ταῖς ψυχαῖς ἡμῶν δοθῆναι, τὸ μέγα ἔλεος."

meVE.Aposticha3.mode = misc_gr_GR_cog.Mode5
meVE.Aposticha3.melody = he.a.m5_gr_GR_cog.ChairoisAskitikon.name
meVE.Aposticha3.text = "Χαίροις ἀγγελικαῖς ὁμιλῶν, χοροστασίαις ἐν ὑψίστοις Ἀντώνιε· τὸν βίον γὰρ τούτων Πάτερ, ἐπὶ τῆς γῆς ἀληθῶς, ἀρετὴν ἀσκήσας πεπολίτευσαι, φανεὶς καθαρώτατον, ἀκηλίδωτον ἔσοπτρον, ἀκτινοβόλους, ἀστραπὰς εἰσδεχόμενον, τὰς τοῦ Πνεύματος, τοῦ Ἁγίου πανόλβιε· ὅθεν καταυγαζόμενος, ἑώρας τὰ μέλλοντα, πάντα προλέγων ἐκ θείας, φωτοφανείας μυούμενος, Χριστοῦ· ὃν δυσώπει, ταῖς ψυχαῖς ἡμῶν δοθῆναι, τὸ μέγα ἔλεος."

meVE.AposGlory.poet = poets_gr_GR_cog.Sykeotou
meVE.AposGlory.mode = misc_gr_GR_cog.Mode8
meVE.AposGlory.melody = ""
meVE.AposGlory.text = "Τῶν Μοναστῶν τὰ πλήθη, τὸν καθηγητήν σε τιμῶμεν Ἀντώνιε· διὰ σοῦ γὰρ τὴν τρίβον, τὴν ὄντως εὐθεῖαν, πορεύεσθαι ἔγνωμεν. Μακάριος εἶ, τῷ Χριστῷ δουλεύσας, καὶ ἐχθροῦ θριαμβεύσας τὴν δύναμιν. Ἀγγέλων συνόμιλε, τοῦ Παύλου συμμέτοχε τοῦ Θηβαίου· μεθ' ὧν πρέσβευε τῷ Κυρίῳ, ἐλεηθῆναι τὰς ψυχὰς ἡμῶν."

meVE.AposTheotokion.mode = misc_gr_GR_cog.Mode8
meVE.AposTheotokion.melody = ""
meVE.AposTheotokion.text = oc.m8.d1_gr_GR_cog.ocVE.AposTheotokion.text

meVE.Apolytikion1.mode = misc_gr_GR_cog.Mode4
meVE.Apolytikion1.melody = ""
meVE.Apolytikion1.text = "Τὸν ζηλωτὴν Ἠλίαν τοῖς τρόποις μιμούμενος, τῷ Βαπτιστῇ εὐθείαις ταῖς τρίβοις ἑπόμενος, Πάτερ Ἀντώνιε, τῆς ἐρήμου γέγονας οἰκιστής, καὶ τὴν οἰκουμένην ἐστήριξας εὐχαῖς σου· διὸ πρέσβευε Χριστῷ τῶ Θεῷ, σωθῆναι τὰς ψυχὰς ἡμῶν."

meMA.Kathisma11.mode = misc_gr_GR_cog.Mode8
meMA.Kathisma11.melody = he.a.m8_gr_GR_cog.TinSofianKaiLogon.name
meMA.Kathisma11.text = "Τὴν ψυχήν σου δεσμεύσας πόθῳ Χριστοῦ, τὰ γεώδη μισήσας πάντα σαφῶς, ηὐλίσθης Πάτερ Ὅσιε, ἐν ἐρήμοις καὶ ὄρεσι· τοῦ γνωστικοῦ γὰρ ξύλου, γευσάμενος ἔνδοξε, ὡς ἐξ ἀδύτων μύστης, ἀγγελικῶς διέλαμψας· ὅθεν καὶ τὸν γνόφον, διαβὰς τῆς σαρκός σου, τὸ σκότος ἐδίωξας, τῶν δαιμόνων μακάριε, Μοναζόντων ὁ πρόκριτος. Πρέσβευε Χριστῷ τῷ Θεῷ, τῶν πταισμάτων ἄφεσιν δωρήσασθαι, τοῖς ἑορτάζουσι πόθῳ, τὴν Ἁγίαν μνήμην σου."

meMA.Kathisma1T.mode = misc_gr_GR_cog.Mode8
meMA.Kathisma1T.melody = ""
meMA.Kathisma1T.text = he.a.m8_gr_GR_cog.TinSofianKaiLogon.text

meMA.Kathisma21.mode = misc_gr_GR_cog.Mode5
meMA.Kathisma21.melody = he.a.m5_gr_GR_cog.TonSynanarchonLogon.name
meMA.Kathisma21.text = "Τὸν Ἀσκητὴν τοῦ Κυρίου ὕμνοις τιμήσωμεν, ὡς νεκρώσαντα πάσας τὰς προσβολὰς τῶν παθῶν, δι' ἐγκρατείας καὶ στεῤῥᾶς ὑπομονῆς ἀληθῶς, καὶ καταισχύναντα σφοδρῶς, τὸν ἀντίπαλον ἐχθρόν, καὶ πάσας τούτου ἐπάρσεις· καὶ νῦν πρεσβεύοντα τῷ Κυρίῳ, ἐλεηθῆναι τὰς ψυχὰς ἡμῶν."

meMA.Kathisma2T.mode = misc_gr_GR_cog.Mode5
meMA.Kathisma2T.melody = ""
meMA.Kathisma2T.text = "Χαῖρε πύλη Κυρίου ἡ ἀδιόδευτος, ἣν προεκήρυξαν πάντες οἱ δικαιότατοι, καὶ ὁ Προφήτης Δανιήλ, Ὄρος ἀλάξευτον, καὶ Δαυῒδ ὁ μελῳδός, σὺν Μωϋσεῖ καὶ τοῖς λοιποίς, Βάτον καὶ Στάμνον καὶ Ῥάβδον, Νεφέλην Πύλην καὶ θρόνον, μέγα Ὄρος ἀναδειχθεῖσαν ἡμῖν."

meMA.Kathisma31.mode = misc_gr_GR_cog.Mode8
meMA.Kathisma31.melody = he.a.m8_gr_GR_cog.TinSofianKaiLogon.name
meMA.Kathisma31.text = "Τοὺς θορύβους τοῦ βίου καταλιπών, τὸν σταυρόν σου ἐπ' ὤμων ἀναλαβών, ὅλον ἀνατέθεικας, σεαυτὸν τῷ Κυρίῳ σου· καὶ σαρκὸς ἔξω Πάτερ, καὶ κόσμου γενόμενος, τοῦ Ἁγίου γέγονας, συνόμιλος Πνεύματος· ὅθεν καὶ πρὸς ζῆλον, τοὺς λαοὺς διεγείρων, τὰς πόλεις ἐκένωσας, τὰς ἐρήμους ἐπόλισας, θεοφόρε Ἀντώνιε. Πρέσβευε Χριστῷ τῷ Θεῷ, τῶν πταισμάτων ἄφεσιν δωρήσασθαι, τοῖς ἑορτάζουσι πόθῳ, τὴν ἁγίαν μνήμην σου."

meMA.Kathisma32.mode = misc_gr_GR_cog.Mode4
meMA.Kathisma32.melody = he.a.m4_gr_GR_cog.EpefanisSimeron.name
meMA.Kathisma32.text = "Τῷ φωτὶ λαμπομενος, τῷ ἀπροσίτῳ, ὡς ἀστὴρ ἐξέλαμψας, ἐν ταῖς ἐρήμοις, διδαχαῖς, καταφωτίζων Ἀντώνιε, τοὺς ἀδιστάκτῳ ψυχῇ προσιόντας σοι."

meMA.Kathisma3T.mode = misc_gr_GR_cog.Mode4
meMA.Kathisma3T.melody = he.a.m4_gr_GR_cog.EpefanisSimeron.name
meMA.Kathisma3T.text = "Ἐπελεύσει Πνεύματος, τοῦ Παναγίου, τοῦ Πατρὸς τὸν σύνθρονον, καὶ ὁμοούσιον φωνῇ, Ἁγνὴ Ἀγγέλου συνέλαβες, Θεοκυῆτορ, Ἀδὰμ ἡ ἀνάκλησις."

meMA.MM.Prokeimenon.text = properties_gr_GR_cog.media.key

meMA.PostGospelGlory.mode = misc_gr_GR_cog.Mode2
meMA.PostGospelGlory.melody = ""
meMA.PostGospelGlory.text = ho.s03_gr_GR_cog.hoMA.PostGospelMonastic.text

meMA.PostGospelBoth.mode = misc_gr_GR_cog.Mode2
meMA.PostGospelBoth.melody = ""
meMA.PostGospelBoth.text = ho.s03_gr_GR_cog.hoMA.PostGospelTheotokos.text

meMA.PostGospelIdiomelon.mode = misc_gr_GR_cog.Mode6
meMA.PostGospelIdiomelon.melody = ""
meMA.PostGospelIdiomelon.text = me.m01.d15_gr_GR_cog.meVE.AposGlory.text

meMA.C1Acrostic.text = "οὗ ἡ Ἀκροστιχίς· Ἀντώνιον τὸν θεῖον εὐφημεῖν θέμις. Θεοφάνους."

meMA.Ode1C11.ode = misc_gr_GR_cog.Ode1
meMA.Ode1C11.mode = misc_gr_GR_cog.Mode8
meMA.Ode1C11.melody = he.h.m8_gr_GR_cog.ArmatilatinFarao.name
meMA.Ode1C11.text = "Ἀθανασίας καὶ ζωῆς λαβόμενος, τῆς αἰωνίου σαφῶς, καὶ τριλαμποῦς αἴγλης, Πάτερ ἐμφορούμενος, τῷ φωτισμῷ τῆς χάριτος, τὴν ζοφώδη ψυχήν μου, καταυγασθῆναι δυσώπησον, ὅπως ἐπαξίως ὑμνήσω σε."

meMA.Ode1C12.ode = misc_gr_GR_cog.Ode1
meMA.Ode1C12.mode = misc_gr_GR_cog.Mode8
meMA.Ode1C12.melody = he.h.m8_gr_GR_cog.ArmatilatinFarao.name
meMA.Ode1C12.text = "Νέος ὑπάρχων ἡλικίᾳ σώματος, καινὴν ὁδὸν ἀρετῆς, ἀναλαβὼν ταύτην, ἀκινδύνως ὥδευσας, νόμῳ καινῷ πειθόμενος, τοῦ Σωτῆρος Τρισμάκαρ, καὶ ζωηφόροις προστάγμασι, τοῦ Εὐαγγελίου ἑπόμενος."

meMA.Ode1C13.ode = misc_gr_GR_cog.Ode1
meMA.Ode1C13.mode = misc_gr_GR_cog.Mode8
meMA.Ode1C13.melody = he.h.m8_gr_GR_cog.ArmatilatinFarao.name
meMA.Ode1C13.text = "Τῇ τρισηλίῳ λαμπηδόνι Πάνσοφε, καταλαμπόμενος, τὸ δυσμενὲς μάκαρ, τῶν δαιμόνων φρύαγμα, καὶ τῶν θηρῶν τὰ χάσματα, αἰκισμῶν τε τοὺς πόνους, ἀράχνης δίκην διέλυσας, θείῳ πυρακτούμενος ἔρωτι."

meMA.Ode1C1T.ode = misc_gr_GR_cog.Ode1
meMA.Ode1C1T.mode = misc_gr_GR_cog.Mode8
meMA.Ode1C1T.melody = he.h.m8_gr_GR_cog.ArmatilatinFarao.name
meMA.Ode1C1T.text = "Ὡς Θεοῦ Μήτηρ παῤῥησίαν ἔχουσα, πρὸς τὸν τεχθέντα ἐκ σοῦ, μονογενῆ Λόγον, τὸν Πατρὶ συνάναρχον, καὶ συμφυῆ τῷ Πνεύματι, δυσωποῦσα μὴ παύσῃ, κινδύνων σῶσαι Πανάμωμε, τοὺς σὲ Θεοτόκον δοξάζοντας."

meMA.Ode3C11.ode = misc_gr_GR_cog.Ode3
meMA.Ode3C11.mode = misc_gr_GR_cog.Mode8
meMA.Ode3C11.melody = he.h.m8_gr_GR_cog.OStereosasKatArchas.name
meMA.Ode3C11.text = "Νενευρωμένῳ λογισμῷ, καὶ σταθηρᾷ διανοίᾳ, τῶν παθῶν καταμαράνας τὴν φλόγα, ἀπαθείας τὴν φαιδράν, καταστολὴν Ἀντώνιε, περιεβάλου Πάτερ, καὶ σωτηρίου ἱμάτιον."

meMA.Ode3C12.ode = misc_gr_GR_cog.Ode3
meMA.Ode3C12.mode = misc_gr_GR_cog.Mode8
meMA.Ode3C12.melody = he.h.m8_gr_GR_cog.OStereosasKatArchas.name
meMA.Ode3C12.text = "Ἰσχυροτάταις προσβολαῖς, δαιμόνων θρασυνομένων, καὶ θηρίων τὰς μορφὰς μιμουμένων, κατεφρόνησας αὐτῶν, τῆς ἀσθενοῦς δυνάμεως· τὸν κραταιὸν γὰρ εἶχες, ἐν τοῖς πολέμοις συλλήπτορα."

meMA.Ode3C13.ode = misc_gr_GR_cog.Ode3
meMA.Ode3C13.mode = misc_gr_GR_cog.Mode8
meMA.Ode3C13.melody = he.h.m8_gr_GR_cog.OStereosasKatArchas.name
meMA.Ode3C13.text = "Ὁ θεοφόρος τὰς ἀρχάς, τοῦ σκότους καὶ ἐξουσίας, θριαμβεύσας ἐγκρατείᾳ συντόνῳ, τροπαιοῦχος νικητής, Ἀντώνιος ἐγένετο, τῶν ἀσκητῶν ἡ δόξα, καὶ μοναζόντων τὸ καύχημα."

meMA.Ode3C1T.ode = misc_gr_GR_cog.Ode3
meMA.Ode3C1T.mode = misc_gr_GR_cog.Mode8
meMA.Ode3C1T.melody = he.h.m8_gr_GR_cog.OStereosasKatArchas.name
meMA.Ode3C1T.text = "Νενεκρωμένον μου τὸν νοῦν, τῇ τῆς ζωῆς ἐνεργείᾳ, τῆς ἐκ σοῦ φανερωθείσης τῷ κόσμῳ, ἐξανάστησον Ἁγνή, καὶ πρὸς ζωὴν ὁδήγησον, ἡ τοῦ θανάτου πύλας, λύσασα μόνη τῷ κόσμῳ σου."

meMA.Ode3Kathisma1.mode = misc_gr_GR_cog.Mode8
meMA.Ode3Kathisma1.melody = he.a.m8_gr_GR_cog.TinSofianKaiLogon.name
meMA.Ode3Kathisma1.text = "Τὸν Σταυρόν τοῦ Κυρίου ἄρας σοφέ, καὶ αὐτῷ μέχρι τέλους ἀκολουθῶν, τὸν νοῦν οὐχ ὑπέστρεψας, ἐν τῷ κόσμῳ θεόσοφε· ἀλλ' ἐγκρατείας πόνοις, τὰ πάθη ἐνέκρωσας, καὶ ναὸν ἡτοίμασας, σαυτὸν τῷ Κυρίω σου· ὅθεν χαρισμάτων ἀμοιβὴν ἐκομίσω, ἰᾶσθαι νοσήματα, καὶ διώκειν τὰ πνεύματα, θεοφόρε Ἀντώνιε. Πρέσβευε Χριστῷ τῷ Θεῷ, τῶν πταισμάτων ἄφεσιν δωρήσασθαι, τοῖς ἑορτάζουσι πόθῳ, τὴν ἁγίαν μνήμην σου."

meMA.Ode3KathismaT.mode = misc_gr_GR_cog.Mode8
meMA.Ode3KathismaT.melody = he.a.m8_gr_GR_cog.TinSofianKaiLogon.name
meMA.Ode3KathismaT.text = "Ὡς πανάμωμος Νύμφη τοῦ Ποιητοῦ, ὡς ἀπείρανδρος Μήτηρ τοῦ Λυτρωτοῦ, δοχεῖον ὡς ὑπάρχουσα, τοῦ Παρακλήτου Πανύμνητε, ἀνομίας με ὄντα, αἰσχρὸν καταγώγιον, καὶ δαιμόνων παίγνιον ἐν γνώσει γενόμενον, σπεῦσον καὶ τῆς τούτων, κακουργίας με ῥῦσαι, λαμπρὸν οἰκητήριον, δι' ἀρετῆς ἀπαρτίσασα, Φωτοδόχε ἀκήρατε· δίωξον τὸ νέφος τῶν παθῶν, καὶ τῆς ἄνω μεθέξεως ἀξίωσον, καὶ φωτὸς ἀνεσπέρου πρεσβείαις σου."

meMA.Ode4C11.ode = misc_gr_GR_cog.Ode4
meMA.Ode4C11.mode = misc_gr_GR_cog.Mode8
meMA.Ode4C11.melody = he.h.m8_gr_GR_cog.SyMouIschys.name
meMA.Ode4C11.text = "Τῶν ἀρετῶν, κλίμακι θείᾳ χρησάμενος, πρὸς τὸ ὕψος, Πάτερ ἀναβέβηκας, καὶ τὸν Θεὸν εἶδες ἐπ' αὐτήν, ἐπεστηριγμένον, καὶ δωρεὰς διανέμοντα, χειρὶ πλουσιωτάτῃ, τοῖς Πιστῶς μελῳδοῦσι. Τῇ δυνάμει σου δόξα Φιλάνθρωπε."

meMA.Ode4C12.ode = misc_gr_GR_cog.Ode4
meMA.Ode4C12.mode = misc_gr_GR_cog.Mode8
meMA.Ode4C12.melody = he.h.m8_gr_GR_cog.SyMouIschys.name
meMA.Ode4C12.text = "Ὅλος Θεῷ, καθιερώθης Ἀντώνιε, μόνος μόνῳ, πάνσοφε ἑνούμενος, δι' ἀρετῆς, καὶ καθομιλῶν, καὶ θεοφανείας, ὡς καθαρὸς ἀξιούμενος, τῆς γῆς καὶ τῶν γηΐνων· ἀποστὰς γὰρ ἀξίως, τὴν οὐράνιον εὗρες ἀπόλαυσιν."

meMA.Ode4C13.ode = misc_gr_GR_cog.Ode4
meMA.Ode4C13.mode = misc_gr_GR_cog.Mode8
meMA.Ode4C13.melody = he.h.m8_gr_GR_cog.SyMouIschys.name
meMA.Ode4C13.text = "Νοῦν καὶ ψυχήν, κεκαθαρμένος Ἀντώνιε, τὴν ἀπάτην, Πάτερ τὴν ψυχόλεθρον, καὶ μηχανάς, δόλους τε πικρούς, καὶ τὰς φαντασίας, τῶν δυσμενῶν ἐφανέρωσας· παθῶν γὰρ ἐδιδάχθης, καὶ μαθὼν ἐκδιδάσκεις, Μοναζόντων τὰ πλήθη Πανόλβιε."

meMA.Ode4C1T.ode = misc_gr_GR_cog.Ode4
meMA.Ode4C1T.mode = misc_gr_GR_cog.Mode8
meMA.Ode4C1T.melody = he.h.m8_gr_GR_cog.SyMouIschys.name
meMA.Ode4C1T.text = "Θεὸν ἐκ σοῦ, τὸν σαρκωθέντα δυσώπησον, τὸν ἀτρέπτως, ὃ ἦν διαμείναντα, καὶ φυσικῶς, ἴσον τῷ Πατρί, καὶ σοὶ τῇ Τεκούσῃ, γενόμενον ὁμοούσιον, συγχώρησιν πταισμάτων, καὶ ψυχῶν σωτηρίαν, τοῖς ὑμνοῦσί σε πίστει δωρήσασθαι."

meMA.Ode5C11.ode = misc_gr_GR_cog.Ode5
meMA.Ode5C11.mode = misc_gr_GR_cog.Mode8
meMA.Ode5C11.melody = he.h.m8_gr_GR_cog.InaTiMeAposo.name
meMA.Ode5C11.text = "Ἐνοικοῦντά σοι ἔχων, τὸν τὰ πάντα βλέποντα Θεὸν μακάριον, ἐκδιδάσκοντά σε, καὶ φωτίζοντα καὶ συνετίζοντα, τῶν ψυχῶν Τρισμάκαρ, τῶν καθαρῶν καὶ μακαρίων, τὰς ἀνόδους ὁρᾶν κατηξίωσαι."

meMA.Ode5C12.ode = misc_gr_GR_cog.Ode5
meMA.Ode5C12.mode = misc_gr_GR_cog.Mode8
meMA.Ode5C12.melody = he.h.m8_gr_GR_cog.InaTiMeAposo.name
meMA.Ode5C12.text = "Ἰαμάτων σοι χάριν, κατὰ νοσημάτων ποικίλων δεδώρηται, καὶ κατὰ πνευμάτων, ἀκαθάρτων Χριστὸς ἐξουσίαν Σοφέ· τὴν γὰρ φύσιν Πάτερ, νενικηκὼς τῶν ὑπὲρ φύσιν, χαρισμάτων μετέσχες τοῦ Πνεύματος."

meMA.Ode5C1T.ode = misc_gr_GR_cog.Ode5
meMA.Ode5C1T.mode = misc_gr_GR_cog.Mode8
meMA.Ode5C1T.melody = he.h.m8_gr_GR_cog.InaTiMeAposo.name
meMA.Ode5C1T.text = "Οἱ σὲ τεῖχος πλουτοῦντες, καὶ τῇ προστασίᾳ σου περιφρουρούμενοι, δόξῃ, τῇ σῇ θείᾳ ἐγκαυχώμενοι σὲ μακαρίζομεν· σὺ γὰρ Παναγία, τὴν τῶν ψυχῶν ἡμῶν πηγάζεις, εὐφροσύνην τε καὶ ἀγαλλίασιν."

meMA.Ode6C11.ode = misc_gr_GR_cog.Ode6
meMA.Ode6C11.mode = misc_gr_GR_cog.Mode8
meMA.Ode6C11.melody = he.h.m8_gr_GR_cog.AvyssosAmartion.name
meMA.Ode6C11.text = "Νόμιμον ἀθλητικῶς, πολιτείαν ἁπαλῶν ἐξ ὀνύχων ἀναλαβὼν Θεόφρον, μέχρι τέλους διέσωσας, καὶ ὡς θεῖος ἀριστεύς, στέφανον εἴληφας, τὸν τῆς νίκης, παρὰ τοῦ πάντων Βασιλεύοντος."

meMA.Ode6C12.ode = misc_gr_GR_cog.Ode6
meMA.Ode6C12.mode = misc_gr_GR_cog.Mode8
meMA.Ode6C12.melody = he.h.m8_gr_GR_cog.AvyssosAmartion.name
meMA.Ode6C12.text = "Ἔχοντες πρὸς τὸν Θεόν, πρεσβευτὴν σε δυνατώτατον Μάκαρ, καὶ κοινωνὸν φροντίδων, καὶ προστάτην καὶ πρόμαχον, καὶ μεσίτην εὐμενῆ, πάντων σῳζόμεθα τῶν κινδύνων, καὶ πειρασμῶν καὶ περιστάσεων."

meMA.Ode6C1T.ode = misc_gr_GR_cog.Ode6
meMA.Ode6C1T.mode = misc_gr_GR_cog.Mode8
meMA.Ode6C1T.melody = he.h.m8_gr_GR_cog.AvyssosAmartion.name
meMA.Ode6C1T.text = "Ὕψωσας παναληθῶς, τὴν πεσοῦσαν τῶν ἀνθρώπων οὐσίαν, τὸν ἐν μορφῇ τῇ θείᾳ, καὶ Πατρὸς ἐν ἰσότητι, καθορώμενον Υἱόν, τὸν ἀναλλοίωτον Θεοτόκε, ἄνευ σπορᾶς κυοφορήσασα."

meMA.Kontakion1.mode = misc_gr_GR_cog.Mode2
meMA.Kontakion1.melody = he.a.m2_gr_GR_cog.TaAnoZiton.name
meMA.Kontakion1.text = "Τοὺς βιωτικοὺς θορύβους ἀπωσάμενος, ἡσυχαστικῶς τὸν βίον ἐξετέλεσας, τὸν Βαπτιστὴν μιμούμενος, κατὰ πάντα τρόπον Ὁσιώτατε, σὺν αὐτῷ οὖν σε γεραίρομεν, Πατέρων Πάτερ Ἀντώνιε."

meMA.Oikos1.text = "Τῆς τοῦ Χριστοῦ φωνῆς ἐπακούσας, ἐπορεύθης ὀπίσω τῶν αὐτοῦ ἐντολῶν, γυμνὸς τοῦ βίου γενόμενος, καὶ ἀποῤῥίψας φροντίδας πάσας τῶν χρημάτων, κτημάτων, καὶ οἰκετῶν σου, καὶ ἀδελφῆς τὴν στοργήν, θεοφόρε Ἀντώνιε· καὶ μόνος ἐν τοῖς ἐρήμοις, τῷ Θεῷ ὁμιλῶν καθαρώτατα, γνώσεως χάριν εἴληφας· ἣν μοι πέμψον ὑμνεῖν σε μέλλοντι, Πατέρων Πάτερ Ἀντώνιε."

meMA.Synaxarion.text = ""

meMA.Ode7C11.ode = misc_gr_GR_cog.Ode7
meMA.Ode7C11.mode = misc_gr_GR_cog.Mode8
meMA.Ode7C11.melody = he.h.m8_gr_GR_cog.TheouSynkatavasin.name
meMA.Ode7C11.text = "Φιάλαι πεφύκασι, τῶν ἀρωμάτων αἱ σιαγόνες σου, ἀρετῶν εὐωδίας, καὶ σωτηρίας ἀρωματίζουσαι, ὡς ἐκ λειμῶνος, τοῖς πόθῳ κραυγάζουσιν· Εὐλογητὸς ὁ Θεός, ὁ τῶν Πατέρων ἡμῶν."

meMA.Ode7C12.ode = misc_gr_GR_cog.Ode7
meMA.Ode7C12.mode = misc_gr_GR_cog.Mode8
meMA.Ode7C12.melody = he.h.m8_gr_GR_cog.TheouSynkatavasin.name
meMA.Ode7C12.text = "Ἡ χάρις τοῦ Πνεύματος, τοῦ Παναγίου σοὶ ἐνοικήσασα, τῶν πνευμάτων διώκτην, τῆς πονηρίας Πάτερ εἰργάσατο, καὶ Μοναζόντων ἀλείπτην κραυγάζοντα· Εὐλογητός ὁ Θεός, ὁ τῶν Πατέρων ἡμῶν."

meMA.Ode7C1T.ode = misc_gr_GR_cog.Ode7
meMA.Ode7C1T.mode = misc_gr_GR_cog.Mode8
meMA.Ode7C1T.melody = he.h.m8_gr_GR_cog.TheouSynkatavasin.name
meMA.Ode7C1T.text = "Μαρίαν τὴν ἄχραντον, καὶ παναγίαν· ἀνευφημήσωμεν· δι' αὐτῆς γὰρ ἡ χάρις, ἡμῖν πηγάζει τῶν ὑπὲρ νοῦν δωρεῶν, ὡς ἐκ χειμάῤῥου τῆς θείας χρηστότητος· ἣν εὐσεβεῖ λογισμῷ, νῦν μακαρίζομεν."

meMA.Ode8C11.ode = misc_gr_GR_cog.Ode8
meMA.Ode8C11.mode = misc_gr_GR_cog.Mode8
meMA.Ode8C11.melody = he.h.m8_gr_GR_cog.EptaplasiosKaminon.name
meMA.Ode8C11.text = "Ἐν προσευχαῖς τὸ ἄγρυπνον, ἐν νηστείαις τὸ εὔτονον, τὸ καρτερικόν, ἐν πειρασμοῖς κτησάμενος, νοὸς καθαρότητι, ἐπὶ γῆς ὡς Ἄγγελος, πεπολιτευμένος, τῷ Θεῷ ἀνεβόας· Οἱ Παῖδες εὐλογεῖτε, λαὸς ὑπερυψοῦτε, εἰς πάντας τοὺς αἰῶνας."

meMA.Ode8C12.ode = misc_gr_GR_cog.Ode8
meMA.Ode8C12.mode = misc_gr_GR_cog.Mode8
meMA.Ode8C12.melody = he.h.m8_gr_GR_cog.EptaplasiosKaminon.name
meMA.Ode8C12.text = "Ἱκετηρίαις Ὅσιε, δεήσεσι χρώμενος, σὺ διηνεκῶς, πρὸς τὸν Θεὸν ἀνέδραμες, πρὸς ὕψος μετάρσιον, τοὺς τῶν δαιμόνων βρόχους φυγών, ἐλευθερωθεὶς δέ, τῆς αὐτῶν τυραννίδος, θεόφρον ἀναμέλπεις· ἱερεῖς ἀνυμνεῖτε, λαὸς ὑπερυψοῦτε, εἰς πάντας τοὺς αἰῶνας."

meMA.Ode8C13.ode = misc_gr_GR_cog.Ode8
meMA.Ode8C13.mode = misc_gr_GR_cog.Mode8
meMA.Ode8C13.melody = he.h.m8_gr_GR_cog.EptaplasiosKaminon.name
meMA.Ode8C13.text = "Νέος Μωσῆς γενόμενος, ἐν ἐρήμῳ τὸ τρόπαιον, κατὰ τῶν ἐχθρῶν καὶ πολεμίων ἔστησας, λαοῦ προηγούμενος, τῶν Ἀσκητῶν συστήματος, τοῦ ἐν εὐφροσύνῃ, καὶ σεμνῇ πολιτείᾳ, βοῶντος· Τὸν Δεσπότην, Ἱερεῖς εὐλογεῖτε, λαὸς ὑπερυψοῦτε, εἰς πάντας τοὺς αἰῶνας."

meMA.Ode8C1T.ode = misc_gr_GR_cog.Ode8
meMA.Ode8C1T.mode = misc_gr_GR_cog.Mode8
meMA.Ode8C1T.melody = he.h.m8_gr_GR_cog.EptaplasiosKaminon.name
meMA.Ode8C1T.text = "Θεογεννῆτορ Πάναγνε, τῆς ψυχῆς μου τὰ τραύματα, καὶ τῆς ἁμαρτίας, τὰς οὐλὰς ἐξάλειψον, πηγαῖς ἀποσμήχουσα, ταῖς ἐκ πλευρᾶς τοῦ Τόκου σου, καὶ τοῖς ἐξ αὐτῆς, ἀποκαθαίρουσα ῥείθροις· πρὸς σὲ γὰρ ἀνακράζω, καὶ πρὸς σὲ καταφεύγω, καὶ σὲ ἐπικαλοῦμαι, τὴν Κεχαριτωμένην."

meMA.Ode9C11.ode = misc_gr_GR_cog.Ode9
meMA.Ode9C11.mode = misc_gr_GR_cog.Mode8
meMA.Ode9C11.melody = he.h.m8_gr_GR_cog.ExestiEpiTouto.name
meMA.Ode9C11.text = "Ἐπέστη ἡ φωσφόρος σου Ἑορτὴ παμμακάριστε Πάτερ Ἀντώνιε πλήρης χαρᾶς, πλήρης εὐφροσύνης πνευματικῆς, πλήρης Ἁγίου Πνεύματος, πλήρης εὐωδίας καὶ φωτισμοῦ· καὶ νῦν σε κεκτημένοι, ἀσκήσεως κανόνα, καὶ νομοθέτην ἀγαλλόμεθα."

meMA.Ode9C12.ode = misc_gr_GR_cog.Ode9
meMA.Ode9C12.mode = misc_gr_GR_cog.Mode8
meMA.Ode9C12.melody = he.h.m8_gr_GR_cog.ExestiEpiTouto.name
meMA.Ode9C12.text = "Μὴ παύσῃ ἱκετεύων τὸν Λυτρωτήν, πανσεβάσμιε Πάτερ δωρήσασθαι, τοῖς εὐλαβῶς, μνήμην σου τελοῦσι τὴν Ἱεράν, τὴν τῶν πταισμάτων ἄφεσιν, τὴν τῶν χαρισμάτων διανομήν, τὴν θείαν προστασίαν, ψυχῶν τὴν σωτηρίαν, καὶ αἰωνίαν ἀπολύτρωσιν."

meMA.Ode9C13.ode = misc_gr_GR_cog.Ode9
meMA.Ode9C13.mode = misc_gr_GR_cog.Mode8
meMA.Ode9C13.melody = he.h.m8_gr_GR_cog.ExestiEpiTouto.name
meMA.Ode9C13.text = "Ἰσάγγελος βιώσας ἐπὶ τῆς γῆς, τὴν ἰσάγγελον εὗρες φαιδρότητα· τῆς γὰρ αὐτῶν, θεοειδεστάτης μαρμαρυγῆς, ἐν μετουσίᾳ γέγονας, οἷς καὶ συναγάλλῃ διηνεκῶς, ὡς ἔνθεος Προφήτης, ὡς Μάρτυς στεφηφόρος, ὡς Μοναζόντων ἀκροθίνιον."

meMA.Ode9C1T.ode = misc_gr_GR_cog.Ode9
meMA.Ode9C1T.mode = misc_gr_GR_cog.Mode8
meMA.Ode9C1T.melody = he.h.m8_gr_GR_cog.ExestiEpiTouto.name
meMA.Ode9C1T.text = "Συνέλαβες Παρθένε δίχα σπορᾶς, τὸν τὰ σύμπαντα δημιουργήσαντα, Λόγον Θεοῦ, ἄνευ θελημάτων τῶν τῆς σαρκός, ἄνευ φθορᾶς δὲ τέτοκας, ἄνευθεν ὠδίνων τῶν μητρικῶν· διὸ σὲ Θεοτόκον, καὶ γλώσσῃ καὶ καρδίᾳ, ὁμολογοῦντες μεγαλύνομεν."

meMA.Exaposteilarion1.mode = misc_gr_GR_cog.Mode2
meMA.Exaposteilarion1.melody = he.a.m2_gr_GR_cog.GynaikesAkoutisthite.name
meMA.Exaposteilarion1.text = "Καινὴν ὁδὸν καὶ ἄτριπτον, ἀνθρώποις ἐκ νεότητος, ἀναλαβὼν θεοφόρε, ταύτην θερμῶς ἕως τέλους, ἀνεπιστρόφως ὥδευσας, νόμῳ καινῷ πειθόμενος, Χριστοῦ, καὶ πρῶτος πέφηνας, καθηγητὴς τῆς ἐρήμου, καὶ Μοναζόντων ἀκρότης."

meMA.Exaposteilarion2.mode = misc_gr_GR_cog.Mode3
meMA.Exaposteilarion2.melody = he.a.m3_gr_GR_cog.EnPnevmatiToIero.name
meMA.Exaposteilarion2.text = "Φωστὴρ φωστήρων γέγονας, Μοναστῶν δὲ ἀλείπτης, καὶ ἀρχηγὸς Ἀντώνιε, οἰκουμένης τὸ κλέος, διδάσκων οἷα γενναῖος, στρατηγέτης ἄριστα, τὰς τῶν δαιμόνων ἐφόδους, μὴ πτοεῖσθαι ἀῤῥωγόν, κεκτημένους τὸν Χριστόν, τῆς πλάνης τὸν καθαιρέτην."

meMA.Exaposteilarion3.mode = misc_gr_GR_cog.Mode3
meMA.Exaposteilarion3.melody = he.a.m3_gr_GR_cog.EnPnevmatiToIero.name
meMA.Exaposteilarion3.text = "Ἐν σώματι διατελῶν, τῶν Ἀγγέλων τὸν βίον, ὑπῆλθες ὥσπερ ἄσαρκος, καὶ τῷ κόσμῳ ἐδείχθης, φωστὴρ ἀειλαμπέστατος, καὶ τοῖς πᾶσιν ἔδειξας, Ἀντώνιε θεοφόρε, Μοναζόντων τὸ κλέος, Ἀσκητῶν ἡ καλλονή, καὶ τῶν Πατέρων ἡ δόξα."

meMA.ExapTheotokion.mode = misc_gr_GR_cog.Mode3
meMA.ExapTheotokion.melody = he.a.m3_gr_GR_cog.EnPnevmatiToIero.name
meMA.ExapTheotokion.text = "Ἐλπὶς τοῦ κόσμου ἀγαθή, Θεοτόκε Παρθένε, τὴν σὴν ἄμαχον Δέσποινα, προστασίαν αἰτοῦμεν, οἱ θλίψεσι συσχεθέντες, καὶ κλυδωνιζόμενοι, τοῦ βίου ταῖς τρικυμίαις· στῆσον αὔρας τῶν παθῶν, καὶ λιμένα εἰς Θεοῦ, ἐμβίβασον θελημάτων."

meMA.Lauds1.mode = misc_gr_GR_cog.Mode8
meMA.Lauds1.melody = he.a.m8_gr_GR_cog.OTouParadoxou.name
meMA.Lauds1.text = "Ὅσιε Πάτερ Ἀντώνιε, σὺ τὸν ζυγὸν τοῦ Χριστοῦ, ἐπὶ ὤμων ἀράμενος, τῷ Σταυρῷ τὴν ἔπαρσιν, τοῦ Σατᾶν καταβέβληκας, καὶ τὰς ἐρήμους, πόλεις ἀνέδειξας, διὰ τοῦ τρόπου τῆς πολιτείας σου. Ὦ παμμακάριστε, Ἀσκητῶν τὸ καύχημα, διὸ Χριστόν, ἀπαύστως ἱκέτευε, ἐλεηθῆναι ἡμᾶς."

meMA.Lauds2.mode = misc_gr_GR_cog.Mode8
meMA.Lauds2.melody = he.a.m8_gr_GR_cog.OTouParadoxou.name
meMA.Lauds2.text = "Ὅσιε Πάτερ Ἀντώνιε, διὰ τὴν ὄντως ζωήν, ἐν τῷ μνήματι κέκλεισαι, μηδόλως πτοούμενος, προσβολὰς τοῦ ἀλάστορος, τὰς μετὰ κτύπων καὶ κρότων Ὅσιε· ταῖς δὲ εὐχαῖς σου, ταύτας ἠδάφισας. Ὦ καρτερόψυχε, τῆς ἐρήμου πρώταρχε, διὸ καὶ νῦν, πάντες σε γεραίρομεν, καὶ μακαρίζομεν."

meMA.Lauds3.mode = misc_gr_GR_cog.Mode8
meMA.Lauds3.melody = he.a.m8_gr_GR_cog.OTouParadoxou.name
meMA.Lauds3.text = "Πίστει συνελθόντες πάντες σε, ὡς Ἀσκητὴν τοῦ Χριστοῦ, σὲ τιμῶμεν Ἀντώνιε· γεγηθὼς γὰρ ὥδευσας, ἐν ἐρήμοις σαφέστατα, καθηγητής τε ταύτης ἐγένου πιστός· ὅθεν σοι πάντες, ἡμεῖς κραυγάζομεν. Ὦ παμμακάριστε, Μοναστῶν τὸ καύχημα, τῷ Λυτρωτῇ, ἀπαύστως ἱκέτευε, εἰς τὸ σωθῆναι ἡμᾶς."

meMA.Lauds4.mode = misc_gr_GR_cog.Mode8
meMA.Lauds4.melody = he.a.m8_gr_GR_cog.OTouParadoxou.name
meMA.Lauds4.text = "Πάτερ Πατέρων Ἀντώνιε, τῇ ἀκορέστῳ στοργῇ, τοῦ Χριστοῦ καὶ τῷ ἔρωτι, τὴν ψυχὴν κινούμενος, ἐν ἐρήμοις ἐζήτησας, αὐτὸν θορύβους, ἐκκλίνας ἅπαντας, καὶ μόνος τούτῳ, μόνῳ ὡμίλησας, νοῒ ἑνούμενος, καὶ φωτὸς πληρούμενος, ᾧ καὶ ἡμῶν, τὰς ψυχὰς καταύγασον, τῶν ἀνυμνούντων σε."

meMA.LaudsGlory.poet = poets_gr_GR_cog.Anatoliou
meMA.LaudsGlory.mode = misc_gr_GR_cog.Mode8
meMA.LaudsGlory.melody = ""
meMA.LaudsGlory.text = "Οὐρανοδρόμῳ ἐπιβὰς ὀχήματι θεσπέσιε, τῶν ἀρετῶν κατέλαβες, τὴν ἀκρόπολιν δι' ἀσκήσεως, ἐκ τῆς ἐρήμου πολεύων, τῆς ἄνω Ἱερουσαλήμ, τὰ ὑπερκόσμια, καὶ τῶν ἐκ πόνων ἀγώνων, ἀξίως τὰ γέρα κομισάμενος, ταῖς οὐρανίαις συναγάλλῃ, ταξιαρχίαις Παμμακάριστε, τῶν αἰωνίων ἀγαθῶν κληρονόμος, καὶ τῆς Βασιλείας οἰκήτωρ γενόμενος. Ἀλλὰ πρέσβευε θεοφόρε Ἀντώνιε, τῷ Σωτῆρι τῶν ὅλων, εἰρηνεῦσαι τὸν κόσμον, καὶ σῶσαι τὰς ψυχὰς ἡμῶν."

meMA.LaudsTheotokion.mode = misc_gr_GR_cog.Mode8
meMA.LaudsTheotokion.melody = ""
meMA.LaudsTheotokion.text = oc.m8.d5_gr_GR_cog.ocMA.AposTheotokion.text

meMA.MM.LaudsSunday.text = properties_gr_GR_cog.media.key

meLI.Kontakion1.mode = meMA.Kontakion1.mode
meLI.Kontakion1.melody = meMA.Kontakion1.melody
meLI.Kontakion1.text = meMA.Kontakion1.text

meLI.SeasonalKontakion.mode = misc_gr_GR_cog.Mode1
meLI.SeasonalKontakion.melody = ""
meLI.SeasonalKontakion.text = me.m02.d02_gr_GR_cog.meMA.Kontakion1.text

meLI.MM.CommunionHymn.text = properties_gr_GR_cog.media.key

meMegalynarion.text = ""

